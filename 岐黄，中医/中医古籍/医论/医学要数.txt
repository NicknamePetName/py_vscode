
一息  ***************************
呼者因阳出，吸者随阴入。呼出心与肺，吸入肾与肝。呼吸之间，脾受穀味，其脉在中也。一呼一吸为一息。呼吸定息，脉行六寸。一日一夜，凡一万三千五百息，脉行八百一十丈，周于身，漏水下百刻，荣卫行阳二十五度，行阴亦二十五度，为一周。此平人之息数也。

二仪  ***************************
天为阳，主腰以上之事；地为阴，主腰以下之事。清阳为天，浊阴为地；地气上为云，天气下为雨；雨出地气，云出天气。清阳出上窍，浊阴出下窍；清气发腠理，浊阴走五脏；清阳实四肢，浊阴归六腑。此天地阴阳，人身应之也。

二阳病  ***************************
经曰：二阳之病发心脾，有不得隐曲，女子不月。释之者谓：男子则脾受之，而味不化，故少精；女子则心受之，而血不流，故不月。分心脾为男女各受立说。窃独谓不然。夫二阳，阳明也，胃与大肠之脉也。肠胃有病，心脾受之，发心脾犹言延及于心脾也。虽然脾胃为合，胃病而及脾，理固宜矣，大肠与心本非合也，今大肠而及心，何哉？益胃为受纳之府，大肠为传化之府，食入于胃，浊气归之，饮入于胃，输精干脾者，以胃之能纳，大肠之能化耳。肠胃既病，则不能受，不能化，心脾何所资乎？心脾既无所资则无以运化而生精血矣。故肠胃有病心脾受之，则男为少精，女为不月矣。心脾当总言，男女不当分说，至隐曲、不月方可分说耳。若如释者之言，则男之精独资于脾，而不资于心；女之血独资于心，而不资于脾，有是理耶？益男女精血，皆由五脏六腑之相养而后成，可谓之男精资于脾，女血资于心乎？经本曰男女皆有心脾之病，但在男子则隐曲之下利，女子则月事之不来耳。

三才  ***************************
天地人为之三才。上配天为至阳，以阳极变阴，故卦体坤上配；地为至阴，以阴极变阳，故卦体乾以成。天地泰也，鼻之下口之上为中，以配人，得阴阳交泰之位，居中故曰人中也。惟贤人上配天以养头，下象地以养足，中傍人事以养五脏。故天气通于肺，地气通于嗌，风气通于肝，雷气通于心，穀气通于脾，雨气通于肾。六径为川，肠胃为海，九窍为水注之气也。

三部  ***************************
自鱼际至高骨得一寸，故名曰寸部；从寸至尺泽得一尺，故名曰尺部；寸后、尺前以高骨为关，故名曰关部。上部法阳，主胃以上至头之有疾，则是寸得之病在上；中部法人，主膈下至脐上之有病，则是关得之病在中；下部法阴，主脐以下至足之有疾，则是尺得之病在下也。

三焦  ***************************
三焦者，水穀之道路，气之所终始也。上焦者，自心至膈，在胃上口，主纳而不出，其治在膻中（玉堂下一寸六分，直两乳间陷者是）。中焦者，在胃中脘不上不下，主腐熟水穀，其治在脐膀。下焦者，在脐下当膀胱上口，主分别清浊，出而不纳，以传水穀，其治在脐下二寸。盖三焦者，通三气而言之。其下焦者，原气之府，五脏六腑之本，十二经脉之根。脐下右门穴，为三焦之幕，幕者诸气之所以会聚，聚而复分于十二经，为手少阳合手厥阴，为表里，其在六气为之相火，其所王禀住居脐下，当临膀胱上口，清浊由此而分，出而不纳，粹然熏和之气上入于中。中焦之位居于中脘，位成土德，发越冲和，翕受五穀，腐熟于中，变化精微，内养于神，外为柔软，以固于筋。中焦既治，具气上烘，入于膻中而为上焦。其位居于胃之上口，司于入纳，气宇平宁，襟膺开豁，喜乐由此而生，其气之上，上穷必返，循环无已，则水穀之所入者，自上而中，自中而下，至于糟粕转输，传而下，一无底滞，故云水穀之道路，气之所终始。《脉经》曰：「三焦无状空有名，寄在胸中膈相应」是也。

三神  ***************************
精者神之本，气者神之主，形者神之宅，故神大用则歇，精大用则竭，气大劳则绝。但能谨于保守，何致若此之竭绝也。

三因说  ***************************
盖六气者，风、寒、暑、湿、燥、热也；七情者，喜、怒、忧、思、悲、恐、惊也。若将获得宜，则怡然安泰；调理失节，百病生焉。病疹既成，须寻所由，故前哲示教，谓之病源。夫六淫，天之常气也，冒之则先自经络流于内，合于脏腑，为外所因；七情，人之常性也，动之则先自脏腑郁发，外形于肌体，为内所因；其如饮食饥饱，叫呼伤气，尽神度量，疲极筋力，房劳伤血，阴阳违逆，乃至虎狼毒虫，金疮痤折，症忤魇溺等，有背常理，为不内外因。千般疾疢，不越三条，以此详治，病源愈矣。

四气调神  ***************************
春三月，此谓发陈，天地俱生，万物以荣，夜卧早起，广步于庭，披发缓形，以使志生，生而勿杀，予而勿夺，赏而勿罚，此春气之应，养生之道也。逆之则伤肝，夏为寒变，奉长者少。夏三月，此谓蕃秀，天地气交，万物华实，夜卧早起，无厌于日，使志无怒，使华英成秀，使气得泄，若所受在外，此夏气之应，养长之道也。逆之则伤心，秋为痎疟，奉收者少，冬至重病。秋三月，此谓容平，天气以急，地气以明，早卧早起，与鸡俱兴，使志安宁，以缓秋形，收敛神气，反秋气平，无外其志，使肺气清，此秋气之应，养收之道也。逆之则伤肺，冬为飱泄，奉藏者少。冬三月，此谓闭藏，水冰地折，无扰乎阳，早卧晚起，必待日光，若伏若匿。若为咳，谓之上逆。夫肺为诸气之主，今既有病，则气不外运，又湿滞经络，故四肢痿弱无力，而或厥冷也。后篇所谓：冬生咳嗽，既言过时，则与前篇之义颇不同矣。夫湿气久客不散，至冬而寒气大行，肺恶寒而或受伤，故湿气得以乘虚上侵于肺，发为咳嗽也。观者以此意求之经旨，其或著乎。

四知  ***************************
望而知之者，望见其五色以知其病，故谓之神也；闻而知之者，闻其五音以别其病，故谓之圣也；问而知之者，问其取因、取欲、五味以知其病，取起所在，故谓之工也；切脉而知之者，诊其三部，视其虚实，以知其病在何脏腑，故谓之巧也。

四损  ***************************
远唾损气，多睡损神，多汗损血，疾行损筋。

四肢  ***************************
四肢者，手足是也，为诸阳之本。若调摄得宜，元气充和，则手足皆遂。倘或饮食失节，劳役取伤，脾气一病，则不能为胃行其津液，四肢不能禀水穀气，日以衰，脉道不利，筋骨肌肉皆无气以生，故四肢不用，脾精不行，则四肢懈惰也。

四海  ***************************
肝为血海，若有馀则常想其身大，怫然不知其取病；不足亦常想其身小，狭然不知其取病也。膻中为气海，若有馀则气伤胸中，悦息而赤；不足则气少不足以言也。脑为髓海，若有馀则轻劲有力，自过其度；不足则脑转耳鸣，胫症眩冒，目无所见，懈怠嗜卧也。胃为水穀之海，若有馀则腹胀满；不足则饥不受穀食也。

四失  ***************************
经脉十二，络脉三百六十五，此皆人之取明，知工之所循用也，取以不十全者，精神不专，志意不理，外内相失过时疑殆，诊不知阴阳逆从之理，此治之一失也；受师不卒，妄作难术谬言，为道更名自攻，妄用针药，后遗身咎，此治之二失也；不适贫富贵贱之居，生之厚薄，形之寒温，不适饮食之宜，不别人事之勇怯，不知此类足以自乱，不足以自明，此治之三失也；诊病不问其始，忧虑饮食之失节，起居之过度，或伤于毒，不先言此，卒持寸口，何病能中，妄言作名，为粗取窍，此治之四失也。

五脏主病  ***************************
五脏各有取主，至其病证，莫不随取主而见焉。面青多怒，肋下痛硬，咳逆目眩，肢节挛急，转筋溲难，脐下有动气者，肝家病也。面赤喜笑，舌破口乾，躁烦掌热，心痛而惋，膈上有动气者，心家病也。面黄善思、善噫、善嗜，中脘胀满，饮食不消，身体肿重，肢节症疼，怠惰嗜卧，四肢不收，当膈有动气者，脾家病也。面白善嚏，忧愁啼哭，喘嗽气逆，咽喉不利，洒淅恶寒，时作寒热，膈右有动气者，肺家病也。面黑而恐，呵欠呻吟，齿痛骨痿，耳鸣精泄，足胫寒，腰脊病，少腹急疼，瘕泄而里急后重，膈下有动气者，肾家病也。肝受病，则目不能视；心受病，则舌不能举；脾受病，则不能饮食；肺受病，则鼻为不利；肾受病，则耳不能听。经曰：脏病难治也。盖肝恶风者，风则筋燥急也；心恶热者，热则脉溃浊也；脾恶湿者，湿则肉伤而痿肿也；肺恶寒者，寒则气留滞也；肾恶燥者，燥则精涸竭也。若乃忧愁思虑，易耗心神；恚怒气逆，易损肝气；纵悬强志，肾之牋；形寒饮冷，肺之害；饥饱劳役，脾之伤。至若怒则肝气乘矣；忧则心气乘矣；恐则脾气乘矣；悲则肺气乘矣；因而喜大虚则肾气乘矣。此五志发无常分，触遇则发，故视面黑，脾绝而脐突唇反，肺绝而毛焦气出，肾绝而腰折骨枯，此五脏之气绝，绝则死不复生矣。五脏已败其命必夭，夭必死矣。

五脏虚买  ***************************
心实之候，口乾喜笑，身热汗出，肋下、两臂、胆助、膺背间痛；肝实之候，目赤多怒，头眩耳聋，痛引手、两胁、小腹之下；脾实之候，肢体重著而不举，肉痿足不收，行善瘛，脚下痛，肠胀尿秘而若饥；肺实之候，喘促咳嗽，上气鼻张，肩背疼，胸中满，汗出，尻阴、股膝、脾腨、胻足皆痛；肾实之候，腹胀胫肿，喘咳身重，寝汗出，憎寒，少气不言，骨痛飱泄，小便黄。此脏气有馀，谓之实也。心虚之候，则恍惚多惊，忧烦少气，咳唾舌强，胸满腹大，脚下与腰背痠疼；肝虚之候，目[目荒][目荒]无所见，耳聩聩无所闻，胸胁痛，筋拘挛，恐惧面青，如人将捕之；脾虚之候，吐逆泄利，饮食不消，腹胀肠鸣，四肢无力；肺虚之候，呼吸少气，不能挨怠，鼻涕嗌乾，鼻中声鸣，喘乏咳血；肾虚之候，心悬如饥，胸痛引脊，腹大，小腹痛清，厥意不乐，溲变，䏚冷，耳鸣。此脏不足，谓之虚也。脉盛、皮热、腹胀、前后不通、闷瞀是五实。皆得汗解便利，则实者活。脉虚、皮寒、气少、前后泄利、饮食不进，此是五虚。若得糜粥入胃，泄止则虚者生矣。

五脏脉气  ***************************
春脉弦，来时厌厌聂聂，如循榆叶，曰平；益实而滑，如循长竿，曰病；急而劲，益强如新张弓弦，曰死。春脉微弦，曰平；弦多胃气少，曰病；但弦无胃气，曰死。
夏脉钧，来时垒垒如环，如循琅玕，曰平；来而益数，如鸡举足，曰病；前曲后踞，如揉带钩，曰死。夏脉微钧，曰平；钩多胃气少，曰病；但钩无胃气曰死。
秋脉毛，来时蔼蔼如车盖，按之益大，曰平；不上不下，如循鸡羽，曰病；按之消索，如风吹毛，曰死。秋脉微毛，曰平；毛多胃气少，曰病；但毛无胃气，曰死。
冬脉石，来时上大下锐，濡滑如雀之啄，曰平；啄啄连属，其中微曲，曰病；来如解索，去如弹石，曰死。冬脉微石，曰平；石多胃气少，曰病；但石无胃气，曰死。四者反者为病。然气来实强，是为太过，病在外；气来虚微，是为不及，病在内。
脾者州，脉来和缓，其平和不可得见，衰乃见尔。来如雀之啄，如水之下漏，是脾之衰见也。胃者水穀之海，主禀四时，故皆以胃气为本，是四之变病、死生之要会也。
假令得肝脉，其外证面洁、善青、善怒：其内证脐左有动气，按之牢若痛，其病四肢、满闭、淋溲、便难、转筋。有是者肝也，无是者非也。
假令得心脉，其外证面赤、口乾、喜笑；其内证脐左有动气，按之牢若痛；其病烦心心痛，掌中热而惋。有是者心也，无是者非也。
假令得脾脉，其外证面黄、善噫、善思、善味；其内证当脐有动气，按之牢若痛；其病腹胀满，食不消，体重节痛，怠惰嗜卧，四肢不收。有是者脾也，无是者非也。
假令得肺脉，其外证面白善嚏，愁不乐，惨凄欲哭；其内证脐右有动气，按之牢若痛；其病喘咳、洒淅寒热。有是者肺也，无是者非也。
假令得肾脉，其外证面黑、善恐、善欠；其内证脐下有动气，按之牢若痛；其病逆气，少腹急痛，泄水下重，足胫寒而逆。有是者肾也，无是者非也。

五脏生成  ***************************
肝之合筋也，其荣爪也，其主肺也。心之合脉也，其荣色也，其主肾也。脾之合肉也，其荣唇也，其主肝也。肺之合皮也，其荣毛也，其主心也。肾之合骨也，其荣发也，其主脾也。是故多食辛，则筋急而爪枯；多食咸，则脉凝泣而变色；多食酸，则肉胝䐢而唇揭；多食苦，则皮藁而毛拔；多食甘，则骨痛而发落，此五味之所伤也。生于肝，如缟裹绀；生于心，如缟裹朱；生于脾，如缟裹栝蒌实，生于肺，如缟裹红；生于肾，如缟裹紫，此五脏所生之外荣也。诸脉皆属于目，诸髓皆属于脑，诸筋皆属于节，诸血皆属于心，诸气皆属于肺，此四肢八溪之朝夕也。故人卧归血于肝，目受血而能视，足受血而能步，掌受血而能握，指受血而能摄。卧出而风吹之，血凝于肤而为痹，凝于脉为泣，凝于足为厥，此三者，血行而不得反其空故也。五脏之象可以类推，五脏因音可以意识，五色微诊可以目察，故察脉色，可以万全。故肝应春，属东方甲风乙木，其气温，其味酸，其音角，其数三，其藏魂，其窍目，其液泪，其脉弦，其臭臊，其志怒，其声呼，其主筋，其畜鸡，其穀麦，其变动为握，其色青如翠羽者生，如草滋者死，为罢极之本，魂之居也，其华在爪，其充在筋，以生血气，为阳中之少阳也。心应夏，属南方丙热丁火；其气热，其味苦，其音征，其数二，其藏神，其窍音，其液汗，其脉洪，其臭焦，其志喜，其声言，其主血，其畜羊，其谷黍，其变动为忧，其色赤如鸡冠者生，如⿰草力血者死，主生之本，神之居也，其华在面，其充在血脉，为阳中之太阳也。脾应长夏，属中央戌湿已土；其气平，其味甘，其音宫，其数五，其藏意与智，其窍口，其液涎，其脉缓，其臭香，其志思，其声歌，其主肉，其畜牛，其谷稷，其变动为哕，其色黄如蟹股者生，如枳壳者死；为仓廪之本，营之居也，名曰器，能化糟粕，转味而出入者也；其华在唇四白，其充在肌。此至阴之类，通于土气也。肺应秋，属西方庚燥辛金；其气燥，其味辛，其音商，其数四，其藏魄，其窍鼻，其液涕，其臭腥，其志忧，其声哭，其主皮毛，其畜马，其谷稻，其变动为咳，其色白如豕膏者生，如枯骨者死，主气之本，魄之处也，其华在毛，其充在皮，为阴中之太阴也。肾应冬，属北方壬癸水；其气寒，其味咸，其音羽，其数一，其藏志与精，其窍上通耳、下二阴，其液唾，其脉沉，其臭腐，其志恐，其声呻，其主骨髓，其畜彘，其谷粱，其变动为慄，其色黑如鸟羽者生，如炲煤者死；主蛰封藏之本，精之处也，其华在发，其充在骨，为阴中之少阴也。

五脏损益  ***************************
五脏以五穀为养，五果为助，五畜为益，五菜为充，五味为喜。气味合而服之，以补精益气，勿使过焉，过则伤其正矣。是故阴之所生，本在五味，阴之五宫，伤在五味。肝欲酸，过之则肝气以肆，脾气乃绝。酸走筋，筋病人无多食酸，宜食甘，粳米、枣、牛肉、葵皆甘也。心欲苦，过之则脾气不濡，胃气乃厚。咸走血，血病人无多食咸，宜食酸，小豆、犬肉、李、韭皆酸也。脾欲甘，过之则心气喘满，色黑，肾气不足，甘走肉，肉病人无多食甘，宜食咸，大豆、豕肉、慄、芦皆咸也。肺欲辛，过之则筋脉沮弛，精神乃耗。辛走气，气病人无多食辛，宜食苦，二麦、羊肉、杏、薤皆苦也。肾欲咸，过之则大骨气劳，短肌，心气抑。苦走骨，骨病人无多食苦，宜食辛，黄黍、鸡肉、桃、葱皆辛也。

五脏苦欲补泻  ***************************
肝苦急，急食甘以缓之，甘草；欲散，急食辛以散之，川芎；以辛补之，细辛；以酸泻之，芍药。虚则陈皮、生姜之类补之，虚则补其母，水能生木，肾乃肝之母，以熟地黄、黄柏补之，如无他证，钱氏地黄丸主之。泻则白芍药泻之，如无他证，钱氏泻青丸主之。实则泻其子，心乃肝之子，以甘草泻心。
心苦缓，急食酸收之，五味子；欲软，急食咸以软之，芒硝；以咸补之，泽泻；以甘泻之，甘草。虚以炒盐补之，虚则补其母，木能生火，肝乃心之母，以生姜补肝，如无他证，钱氏安神丸主之。实则甘草泻之，如无他证，钱氏方中重则泻心汤，轻则导赤散。
脾苦湿，急食苦以燥之，白术；欲缓急，食甘以缓之，甘草；以甘补之，人参；以苦泻之，黄连；虚则甘草大枣之类补之，如无他证，钱氏益黄散主之。虚则补其母，心乃脾之母，以炒盐补心。实则以枳实泻之，如无他证，钱氏泻黄散泻之。肺乃脾之子，以桑白皮泻肺。
脾苦气上逆，急食苦以泻之，诃子皮，一作中枯黄芩；欲收急食酸以收之，白芍药；以辛泻之，桑白皮；以酸补之。虚则补其母，脾乃肺之母，以甘草补脾，如无他证，钱氏阿胶散补之。实则桑白皮泻之，如无他证，泻白散主之。肾乃肺之子，以泽泻泻肾。
肾苦燥，急食辛以润之，知母、黄柏；欲坚，急食苦以坚之，知母；以苦补之，黄柏；以咸泻之，泽泻。虚则熟地黄、黄柏补之。肾本无实，不可泻，钱氏只有补肾地黄丸，无泻肾之药。肺乃肾之母，以五味子补肺。

五脏气味补泻  ***************************
肝胆，味辛补酸泻；气温补凉泻。肝胆之经，前后寒热不问，进顺互换，入求责法。心小肠，味咸补甘泻；气热补寒泻。三焦命门补泻同。
脾胃，味甘补苦泻；气温凉寒热各从其宜，逆从互换，入求责法。
肺大肠，味酸补辛泻；气凉补温泻。
肾膀胱，味苦补咸泻，气寒补热泻。

五脏相平  ***************************
五脏交相平也。一脏不平，所胜平之。如木欲实，金当平之之类是也。故云安穀则昌，绝谷则亡，水去则荣散，谷消则卫亡，荣散卫亡神无所居。仲景云：水入于经，其血乃成，谷入于胃，脉道乃行，故血不可不养，卫不可不温，气温血和，荣卫将行，常有天命。

五脏别论  ***************************
脑、髓、骨、脉、胆、女子胞，此六者，地之所生也，皆藏于阴而象于地，故藏而不泻，名曰奇恒之府。胃、大肠、小肠、三焦、膀胱，此五者，天之所生也，其气象天，故泻而不藏，此受五脏浊气，名曰传化之府，此不能久留输泻者也。魄门亦为五脏使，水穀不得久藏。所谓五脏者，藏精气而不泻者也，故满而不能实。六腑者，传化物而不能藏，故实而不满也。所以然者，水穀入口，则胃实而肠虚；食下，则肠实而胃虚，故曰实而不能满，满而不能实也。气口何以独为五脏主？夫胃者，水穀之海，六腑之大源。五味入口，藏于胃以养五脏气。气口亦太阴也，是以五脏六腑之气味，皆出于胃，变见于气口。故五气入鼻，藏于心肺，心肺有病，而鼻为之不利也。凡治病，必察其目下所见可否也，调适其脉之盈虚，观量志意之邪正，及病深浅成败之宜，乃守法以治之也。

五精所并  ***************************
精气并于心则喜，并于肺则悲，并于肝则忧，并于脾则畏，并于肾则恐，是谓五并，虚而相併者也。如肺虚而心精并之故喜，余藏仿此。

五郁  ***************************
夫五郁法者，经虽为病由五运之郁所致而立，然扩而充之，则未尝不可也。且凡病之所起也，多由于郁。郁者滞而不通之义。或因所乘而为郁，或不因所乘而本气自郁，皆郁也，岂惟五运之变能使然哉。郁既非五运之变可拘，则达之、发之、夺之、泄之、折之之法固可扩而充之矣。可扩而充其应变不穷之理也欤，姑陈于下：木郁达之，达者通畅之也。若肝性急，怒气逆怯，胁或胀，火时上炎，治以苦寒辛散而不愈者，则用升发之药，加以厥阴报使而纵治之。又加之风入中为飱泄，固不为外风之入，而清气在下为飱泄，则以轻扬之剂举而散之。凡此之类，皆达之之法也。王氏谓吐之令其条达，为木郁达之。东垣谓食塞胸中，食为坤土，胸为金位，金主杀伐，与坤土俱在于上而旺于天，金能剋木，故肝木生发之气伏于地下，非木郁而何？土玄上焦，阴土之物，木得舒畅，则郁结去矣，此木郁达之也。窃意王氏以吐训达，此不能使人无疑者也。以为肺金盛而抑制肝木欤，则泻肺气举肝气可矣，不必吐也。以为脾胃浊气下流，而少阳清气不升欤，则益胃升阳可矣，不必吐也。虽然木郁固有吐之之理，令以吐字总该达字，则是凡木郁皆当用吐矣，其可乎哉？至于东垣取谓食塞肺分，为金与土在于上而剋木，又不能使人无疑者。夫金之剋木，五行之常道，固不待夫物伤而后能也。且为物所伤岂有反旺之理。若曰吐去其物以伸木气，乃是反为不郁而施治，非为食伤而施治矣。夫因食塞胸中用吐，正《内经》所谓其高者因而越之之义耳，恐不劳引木郁之说汨之也。火郁发之，发者汗之也，升举之也。如腠理外闭，邪热怫郁则解表取汗以散之。又加龙火郁甚于内，非苦寒降沉之剂可治，则用升浮之药，佐以甘温，顺其性而从治之，使势穷则止，如东垣升阳散火汤是也。凡此之类皆发之之法也。土郁夺之，夺者攻下也，却而衰之也。如邪热入胃，用咸寒之剂以攻去之。又如中满腹胀，湿热内甚，其又壮气实者，则攻下之。其或势盛而不能顿除者，则劫夺其势而使之衰。又如湿热为痢，非力轻之剂可治者，则或攻或劫以致其平而已。凡此之类，皆夺之之法也。金郁泄之，泄者渗泄而利小便也，疏通其气也。如肺金为肾水上源，金受火烁，其令不行，原郁而渗道闭矣，宜肃清金化，滋以利之。又如肺气䐜满，胸凭仰息，非利肺气之剂不足以疏通之。凡此之类，皆泄之之法也。王氏谓渗泄、解表、利小便，为金郁泄之。夫渗泄利小便，固为泄金郁矣，无解表二字莫晓其金，得非以人之皮毛属肺无受邪，为金郁而解表为泄之乎？窃为如此则凡筋病便是木郁，肉病便是土郁，解表二字未当于理，今删去。且解表间于渗泄利小便之中，是渗泄利小便为二治矣。若以渗泄为滋肺主求，以利小便为直治膀胱，则直治膀胱既责于在肺，何为金郁乎？是亦不通。故予易之，曰渗泄而利小便也。水郁折之，折者制御也，伐而挫之也，斩杀其势也。如肿胀之病，水气浮溢，是渗道以塞。夫水之取不胜者土也，金土气衰弱不能制之，故反受其侮，治当实其土，资其运化，俾可以制水而不敢犯，则渗道达而后愈。或病势既旺，非上法取能遽制，则用泄水之药，以伐而挫之。或去宛陈莝，开鬼门，洁净府，三治备举，迭用以潮平之。王氏取谓抑之制其冲逆，正欲折挫其氾滥之势也。夫实者，土守也，泄水者攻也，兼三治者，广略而决胜也。守也，攻也，广略也，虽俱为治水之法，能不审病者之虚实，久近，浅深集焉，而妄施治之，其不倾踣者寡矣。且夫五郁之病，固有法以治之矣。然邪气久客，正气必损，金邪气虽去，正气岂能达乎哉？苟不调正气使各安其位，复其常，于治郁之馀，则尤未足以尽治法之妙，故曰调其气。苟调其气，尤或过而未服，则当益其所不胜以制之。如木过者，当益金，金能制木，则木斯服矣。所不胜者，所畏者也，故曰过者折之以其畏也。夫制物者，物之所欲也；制于制者，物之所不欲也。顺其欲则喜，逆其欲则恶。今逆之以所恶，故曰所谓泻之。王氏以咸泻肾、酸泻肝之类为说，未尽厥旨。虽然，自调其气以下，益经之本旨。故余推其意如此，若扩充为应变之用，则不必尽然也。

五脏正病  ***************************
忧愁思虑则伤心；怒气逆上而不下则伤肝；饮食劳倦则伤脾；停寒饮冷则伤肺；久坐湿地，强力入水，恣情纵欲，则伤肾，此是五脏所伤正病也。

五邪为病  ***************************
假令何以知中风然？肝主色，谓肝受风邪，故其色当青也；其病身热，胁下满痛；其脉浮大而弦。何以知伤暑然？心主臭，故知心病伤暑当恶臭也；其病身热而烦心痛；其脉浮大而散。何以知饮食劳倦然？脾主味，虚不欲食，实为欲食；故知脾病饮食劳倦当喜甘也；其病身热、体重、嗜卧、四肢不收；其脉浮大而缓。何以知伤寒然？肺主声，故知肺病伤寒当哭也；其病身热，洒洒恶寒，甚则喘咳；其脉浮大而涩。何以知伤湿然？肾主液，故知肾邪入心为汗出不可止也；其病身热，小腹痛，足胫寒而逆；其脉沉濡而大。且如心病，从后来者是中风；肝病为虚邪，从前来者是饮食劳倦；脾病为实邪，从所胜来者是伤寒；肺病为微邪，从所不胜来者是伤湿；肾病为贼邪自病者。

五绝病治  ***************************
一曰自缢死，气已绝；二曰墙壁屋崩死，气已绝；三曰溺水死，气已绝；四曰鬼魔死，气已绝；五曰产乳死，气已绝，并能救治。可用半夏为末，水丸令乾，入鼻中则活，为末吹鼻尤好。若卒死，冻死，心中温者，此法亦活。

五劳  ***************************
久视伤血，劳于心；久卧伤气，劳于肺；久坐伤肉，劳于脾；久立伤骨，劳于肾；久行伤筋，劳于肝，是谓五劳。所伤又有五劳极，见于虚劳类中。

五过  ***************************
凡未诊病者必问尝贵后贱，虽不中邪，病从内生，名曰脱营。尝富后贫，名曰失精。五气留连，病有所并。医工诊之，不审脏腑，不变躯形，诊之而疑，不知病名，身体日减，气虚无精，病深无力气，洒然时惊。病深者，以其外耗于卫，内夺于荣。良工所失，不知病情，此亦治之一过也。凡欲诊病者，必问饮食居处，暴乐暴苦，皆伤精气，精气竭绝，形体毁沮。暴怒伤阴，暴喜伤阳，厥气上行，满脉去形。愚医治之，不知补泻，不知病情，精华日脱，邪气乃并，此治之二过也。诊有三常，必问贵贱，封君败伤，及欲侯王。故贵势脱，虽不中邪，精神内伤，身必败亡。始富后贱，虽不伤邪，皮焦筋屈，痿癖为挛。医不能严，不能动神，外为柔弱，乱至失常，病不能移，问名，当合男女。离绝菀结，忧恐喜怒，五藏空虚，血气难守，工不能知，何术之语。尝富大伤，斩筋绝脉，身体复行，令泽不息，故伤败结，留薄归阳，脓积寒炅。粗工治之，亟刺阴阳，身体解散，四肢转筋，死日有期，医不能明，不问所发，唯言死日，亦为粗工，此治之五过也。凡此五者，皆受术不通，人事不明也。

五病所发  ***************************
阴病发于骨，阳病发于血，阴病发于肉，阳病发于冬，阴病发于夏，是谓五发，各随其宜也。

五邪所乱  ***************************
邪入于阳则狂，邪入于阴则痹，阳则为颠疾，搏阴则为瘖病，阳入之阴则静，阴入之阳则怒，是谓五乱。

五邪所见  ***************************
春得秋脉，夏得冬脉，长夏得春脉，秋得夏脉，冬得长夏脉，是谓五邪，皆曰命死不治。

五行相剋  ***************************
木得金而伐，火得水而灭，土得木而达，金得火而缺，水得土而绝，言物类虽不可竭尽，而数要之，皆如五行之气，而有胜负之性分耳。

五法  ***************************
一曰治神，盖魂、魄、神、意、志以为神主，知此五者，以为摄养，可得长生也。二曰知养身，盖身当作形，男女饮食，节之以限，风寒暑湿，摄之以时，有异单豹外调之害，即内养形也；实慈恕以爱人，和尘劳而不迹，有殊张毅高门之伤，即外养形也。内外之养周备，则不期生而久生，无期寿而长寿，此则咸布养形之极也。三曰知毒药为贞，盖毒药攻邪，顺宜而用，正贞之道，其在兹乎！四曰制砭石小大，盖砭石用小大之形，与病相当也。五曰知脏腑血气之诊，此论六经血气多少，闻见于后。但刺多则出少，则恶也。精知多少，补泻万全。

六经气血多少  ***************************
太阳经，常多血少气。少阳经，常少血多气。阳明经，常多气多血。少阴经，常少血多气。厥阴经，常多血少气。太阴经常少血多气。此天理之常数也。

六不治  ***************************
骄恣不论于理，一不治。轻身重财，二不治。衣食不能适，三不治。阴阳并，脏气不定，四不治。形羸不能服药，五不治。信巫不信医，六不治。有一于此，则难治也。

六腑  ***************************
小肠者，心之腑。胆者，肝之腑。胃者，脾之腑。大肠者，肺之腑。膀胱者，肾之腑。脏惟有五，腑独有六者，谓三焦也。三焦者，为原气之别焉，主持诸气，位著而形隐，其经属手少阳，此外腑也。脏亦有六，谓肾有两脏也，其左为肾，右为命门。命门者，精神之所舍，男子以藏精，女子以系胞，其气与肾通，故言脏亦有六。凡病感于六腑者，则易治之。

七情药性  ***************************
夫药之七情，有单行者，有相须者，有相使者，有相畏者，有相恶者，有相反者，有相杀者。凡此七情和合之时，用意审视，当用相须、相使者，忌相恶、相反者。若有毒宜制，可用相畏，相杀者勿合用也。故诸品之药，有阴阳配合、子母兄弟、根茎花实草石骨之用。古者日月长远，药在土中自养经久，气味真实，百姓少欲，禀气中和，感病轻微，用亦详审，易为医疗。合明日月短促，药在土中不容久养，採取失法，人亦巧诈，感病厚重，况又用之失审，故难医疗。但知诊脉取方，不委採药时节、出处土地、新陈虚实之宜亦度，审度七情，故无全功，实由于此。

七冲门  ***************************
唇为飞门，齿为户门，会厌为吸门，胃为贲门，太仓下口为幽门，大肠小肠为阑门，下极为魄门，此为七冲也。

七诊  ***************************
七诊之法，一静其心；二忌外虑，三均呼吸；四轻指于皮肤间，探其腑脉；五微重指于肌肉间，取其胃脉；六沉指于骨上，取其脏脉；七察病人气数之来也。又法独大者，病独小者，病独疾者，病独迟者，病独热者，病独寒者，病独陷下者。病凡相失之该诊有七者，此之谓参互不调，随其独异以言其病尔。

七表脉状  ***************************
浮脉者，按之不足，举之有馀。芤脉者，中央空虚两边实，如葱管。滑脉者，来往流利以数，如珠状。实脉者，大而长，浮沉皆得。弦脉者，举之有馀，按之如筝弦。紧脉者，按之实数，似切绳状。洪泳者，极大指下，举按皆满。

八里脉状  ***************************
微脉者，若有若无。沉脉者，按之似有，举之全无。缓脉者，往来时缓，少于迟脉。涩脉者，寻之似有，举之若无，前虚后实，如轻刀刮竹。迟脉者，呼吸三至，往来极迟。伏脉者，重按著骨乃得。濡脉者，软而细散，如按水帛。弱脉者，形似烂绵，按之欲绝，轻手乃得，重手全无。

奇经八脉  ***************************
凡屯八脉，不拘于经，故曰奇经。经有十二，络有十五，相随上下，何独不拘于经？然圣人图设沟渠，通利水道，以备不然。天雨下降，沟渠满溢，当屯之时，滂沛妄行，圣人不能复图也；屯络脉满溢，诸经不能复拘也。然督脉起于下极之腧，并于脊里，上至风府，入属于脑。任脉者，起于中极之下，以上毛际，循环里，上关元，至咽喉。冲脉者，起于气冲，并足阳明之经，夹脐上行，至胸中而散。带脉者，起于季肋，围身一周。阳侨脉者，起于跟中，循外踝，上行于风池。阴蹻脉者，亦起于跟中，循内踝上行，至咽喉，交贯冲脉。阳维阴维者，维络于身，蓄溢不能环流，溉灌诸经者也。故阳维起于诸阳之会，阴维起于诸阴之交，比于圣人图设沟渠，渠满溢流于深湖，故圣人不能拘通也。人脉隆盛，入于经脉而不环周，故十二经亦不能拘之。其受邪气，蓄则肿热，砭射之也。然阳维维于阳，阴维维于阴，阴阳不能相维，则恨然失志，溶溶不能自收持。阴蹻为病，阳缓而阴急；阳蹻为病，阴缓而阳急。冲脉为病，逆气里急。督脉为病，脊强而厥。任脉为病，其内苦结，男子七疝，女子瘕聚。带脉为病，腹满腰滞，溶溶若生水中。阳维为病，苦寒热。阴维为病，苦心疼。此奇经八脉之为病也。

八风  ***************************
从东方来，名婴儿风。其伤人也，外在于筋，内舍肝也。从东南方来，名曰弱风。其伤人也，外在肌肉，内舍于胃。从南方来，名曰大弱风。其伤人也，外在于脉，内舍于心。从西南方来，名曰谋风。其伤人也，外在于肉，内舍于脾。从西方来，名曰刚风。其伤人也，外在于皮，内伤于肺。从西北方来；名曰折风，其伤人也，外在手太阳之脉，内舍于小肠。从北方来，名曰大刚风。其伤人也，外在于骨，内舍于肾。从东北方来，名曰凶风。其伤人也，外在腋肋，内舍于大肠也。

八会  ***************************
腑会太仓，脏会季肋，筋会阳陵泉，髓会绝骨，血会膈腧，骨会大杼，脉会太渊，气会上焦外一筋遁两乳内。热病在内，取其冗之气冗也。

九道脉状  ***************************
长脉属阳，按之如持长竿，过于本位。短脉属阴，指下寻之不及本位。虚脉属阴，指下寻之不足，举之亦然。促脉属阳，指下寻之极数，并居寸口，渐加即死，渐退即生。结脉属阴，指下寻之或来或去，聚而即还。代脉属阴，指下动而复起，再再不能自还。牢脉属阴，指下寻之即有，按之即无。动脉属阳，指下寻之似有，举之全无；再再寻之不离，其处不往不来。细脉属阴，指下寻之细细如线，来往极微。

九候  ***************************
一者天，二者地，三者人，因而三之，三三成九，以应九野。色外为郊，郊外为甸，甸外为牧，牧外为林，林外为垌，垌外为野，言其远也。九野为九藏。上部天，两额之动脉，在额两旁足少阳脉，以候头角之气。上部人，耳前之动脉，以候耳目之气。上部地，两颊之动脉，在鼻孔中两旁足阳明，以候口齿之气。中部天，手太阴肺脉，在掌后寸口中，以候肺。中部人，手少阴心脉，在掌后锐骨之端，神门之分，以候心。中部地，手阳明大肠脉，在手大指次指岐骨间，合骨之分，以候胸中之气。下部天，足厥阴肝气，在毛际外，趺阳下一寸半，女子在太冲，足大指本节后，以候肝。下部人，足太阴脾脉，在鱼腹上越筋间，直五里箕门之分，以候脾胃之气。下部地，足少阴肾脉，在足内踝后，跟骨上陷中，以候肾气。

九藏  ***************************
神藏者，肝藏魂，心藏神，脾藏意与智，肺藏魄，肾藏精与智志，以其皆神气居之，故云神藏五也。形藏者，一头角，二耳目，三口齿，四胸中也。所谓形藏者，皆如器，外皆虚而不屈，合藏于物，故云形藏四也。合之为九，而为九藏也。

九针  ***************************
虚实之要，九针最妙者，为其各有所宜也。然在头身，宜镵针。肉分气满，宜员针。脉气虚少，宜鍉针。泻热出血，发泄痼病，宜锋针。破痈肿，出脓血，宜䤵针。调阴阳，去暴痹，宜员利针。治经络中痛痹，宜毫针。痹深居骨解肿脊节腠之间者，宜长针。虚风舍于骨解皮肤之间，宜大针。此之谓各有所宜也。其形状在《济生拔萃方》中。

九虫  ***************************
一曰伏虫，长四分，为群虫之长。二曰白虫，长一寸，相生至多，其母最长，则杀人。三曰肉虫，状如烂杏，令人烦满恶心。四曰肺虫，其状如蚕，令人咳嗽。五曰胃虫，状如暇蟆，令人吐逆呕哕。六曰弱虫，状如瓜瓣，令人多唾。七曰赤虫，状如生肉，令人肠鸣。八曰绕虫，至微细，状如菜虫，居洞肠间，多则为痔漏、痈疽、诸疮，无所不为。九曰蛔虫，长一尺，实心则杀人。又有尸虫，与人俱生，状如马尾，或如薄筋，依脾而居，长三寸许，大害于人。然诸虫多因脏气虚弱劳热而生。有血鳖虫，亦因胃虚，食物消化不尽，瘀积而生，食人心腹，疼甚恶心，口吐清水，面黄体瘦，好吃泥灰、生米、茶、盐、姜、椒等物，用杀虫药饵治之。其虫自初一日至初五日头向上，服之最验。惟有肺虫居肺叶间，蚀肺系，故成劳瘵咯血声嘶，及尸虫，通神，药所不到，治之为难。又有应声虫，每语，喉中如有物和声相应者。有人教诵本草，至雷丸则无声，乃顿服数枚而愈，后人俱以是法治效。

九窍  ***************************
夫五藏者，上下开于九窍也。故阳窍七，在上；阴窍二，在下。以鼻为肺之阊阖，吸引五气，内藏和平香臭。必辨目为肝之窍，脏气充实，精明全备，目举而黑白分。口为脾之候，脾气和而忻知穀味。舌者，心之应，神宇泰定，食入于口，五味皆知。肾气上通于耳，下贯二阴。元气内充，上而五音必辨，下则传送，安调其五脏，各得其平者然也。倘失其和，则气壅而九窍不通矣。若六腑之气涩滞不流，荣血壅聚，发为痈疽也。

九气为病  ***************************
怒则气上，喜则气缓，悲则气消，恐则气下，寒则气收，热则气泄，惊则气乱，劳则气耗，思则气结。九气不同，何病之生也？怒则气逆，甚则呕血及飱泄，故气上矣。喜则志和气达，荣卫通泰，故气缓矣。悲则心系急，肺布叶举，而上焦不通，荣卫不散，热气在中，故气消矣。恐则精却，却则上焦闭，闭则气远，远则下焦胀，故气下矣。寒则腠理闭，气不行，故气收矣。热则腠理开，荣卫通，汗大泄，故气泄矣。惊则心无所倚，神无所归，虑无所定，故气乱矣。劳则喘息，自汗出，外内皆越，而气耗矣。思则心有所存，神有所归，故气结矣。

十变  ***************************
一脉为十变者何？五邪刚柔相逢之义也。假令心脉急甚，肝邪干心；心脉微急者，胆邪干小肠也；心脉大甚者，心邪自干心；心脉微大者，小肠邪自干小肠；心脉缓甚者，脾邪干心；心脉微缓者，胃邪干小肠；心脉涩甚者，肺邪干心；心脉微涩者，大肠邪干小肠；心脉沉甚者，肾邪干心；心脉微沉者，膀胱邪干小肠。五脏各有刚柔邪，故今一脉轧变为十也。

十法治病  ***************************
下，则疏豁闭塞；补，则益助虚乏；灸，则起阴通阳；针，则行荣引卫；导引，则可以逐客邪于关节；按摩，则可以驱浮淫于肌肉；蒸熨，则辟阴；澡洗，则宣阳；悦豫，则爽神；和缓，则安气。

十二经络  ***************************
●手少阴心经络之脉
起于心中，出属心系，下膈，络小肠；其支者，从心系上侠咽，系目系。其直者，复从心系却上肺，出腋下，下循臑内后廉，行太阴心主之后下肘内廉，循臂内后廉，抵掌后兑骨之端，入掌内后廉，循小指之内，出其端。
●手太阳小肠经络之脉
起于小指之端，循手外侧上腕骨，出踝中，直上循臂骨下廉，出肘内侧两骨之间，上循臑外后廉，出肩解，绕肩胛，交肩上，入缺盆，络心，循咽，下膈，抵胃，属小肠；其支别者，从缺盆循颈上颊，至目锐眦，却入耳中；其支者，别颊上䪼，抵鼻，至目内眦，斜络于颧。
●足厥阴肝经之脉
起于大指丛毛之际，上循足跗上廉，去内踝一寸，上踝八寸，交出太阴之后，上膕内廉，循股阴入毛中，环阴器，抵小腹，侠胃，属肝，络胆，上贯膈，布胁肋，循喉咙之后，上入颃颡，连目系，上出额，与肾脉会于巅；其支者，从目系下颊里，环唇内；其支者，复从肝别贯膈，上注肺中。
●足少阳胆经之脉
起于目锐眦，上抵头角，下耳后，循颈，行手少阳之前，至肩下，却交出手少阳之后，入缺盆；其支别者，从耳后入耳中，出走耳前，至目锐眦后；其支者，别目锐眦，下大迎合手少阳，抵于䪼，交颊车，下颈，合缺盆，下胸中，贯膈，络肝，属胆，循胁里，出气街，绕毛际，横入髀厌中；其直者，从缺盆下腋，循胸，过季胁，下合髀厌中，以下循髀阳，出膝外廉，下外转骨之前，直下抵绝骨之端，下出外踝之前，循足跗上，入小指次指之间；其支者，从跗上，入大指，循岐骨内，出其端，还入爪甲，出三毛。
●足太阴脾经络之脉
起于大指之端，循指内侧白肉际，过覈骨后，上内踝前廉，上腨内，循胻骨后，交出厥阴之前，上循膝股内前廉，入腹，属脾，络胃，上膈，侠喉，连舌本，散舌下；其支别者，复从胃别上膈，注心中。
●足阳明胃经络之脉
起于鼻交额中，下循鼻，外入上齿中，还出侠口环唇，下交承浆，却循颐后下廉，出大迎，循颊车，上耳前过客主人，循发际，至额颅；其支别者，从大迎前下人迎，循喉咙，入缺盆，下膈，属胃，络脾；其直行者，从缺盆下乳内廉，下侠脐，入气街中；其支者，起胃下口，循腹里，下至气街中而合，以下髀关，抵伏兔，下膝膑中，下循胻外廉，下足跗，入中指内间；其支者，下膝下三寸而别，以下人中指外间；其支者，别跗上，入大指间，出其端。
●手太阴肺经络之脉
起于中焦，下络大肠，还循胃口，上膈属肺，从肺系横出腋下，下循臑内，行少阴心主之前，下肘中，循臂内上骨下廉，入寸口，上鱼，循鱼际，出大指之端；其支者，从腕后直出次指内廉，出其端。
●手阳明大肠经络之脉
起于大指次指之端，循指上廉，出合谷两骨之间，上入两筋之中，循臂上廉，入肘外廉，循臑内前廉，上肩，出髃骨之前廉，上出柱骨之会上，下入缺盆，络肺，下膈，属大肠；其支者，从缺盆上颈，贯颊，下入齿缝中，还出侠口，交人中，左之右，右之左，上侠鼻孔。
●足少阴肾经络之脉
起于小指之下，斜移足心，出然谷之下，循内踝之后，别入跟中，上腨内，出膕内廉，上股内后廉，贯脊，属肾，络膀胱；其直者，从肾上贯肝膈，入肺中，循喉咙侠舌本；其支者，从肺出络心，注胸中。
●足太阳膀胱经络之脉
起于目内皆，上额，交巅上；其支别者，从巅至耳上角；其直行者，从巅入络脑，还出别下项，循肩转内，侠脊，抵腰中，入循膂，络肾，属膀胱；其支别者，从腰中下会于后阴，下脊，贯臀，入膕中；其支别者，从髆内左右，别下，贯胛，侠脊内，过髀枢，循髀外后廉，下合膕中，以下贯腨内，出外踝之后，循京骨，至小指外侧端。
●手厥阴心包络之脉
起于胸中，出属心包，下膈，历络三焦；其支者，循胸出胁，下腋三寸，抵腋，下循腨内，行太阴少阴之间，入肘内，下臂，行两筋之间，入掌中，循中指出其端；其支者，从掌循小指次指，出其端。
●手少阳三焦经络之脉
起于小指次指之端，上出两指之间，循手表腕，出臂外两骨之间，上贯肘，循臑外，上肩，交出足少阳之后，入缺盆，布膻中，散络心包，下膈，循属三焦，其支者，从膻中上出缺盆，上项，侠耳后直上，出耳上角，以屈下颊至䪼；其支者，从耳后入耳中，出走耳前，过客主人前，交颊，至目锐。

十二经见证  ***************************
●足太阳膀胱经见证
头苦痛，目似脱，头两边痛，泪出，膀皮出，下肿，便脓血，肌肉痿，项似拔，小腹胀痛，按之欲小便，不得。
●足阳明胃经见证
恶人与火，闻木声则惊狂，上登而歌，弃衣而走，颜黑不能言，唇䐢，呕，呵欠，消穀善饮，颈肿，胸旁过乳痛，口喎，膺乳、冲股、伏兔、胻外廉、足跗皆痛，腹大水肿，奔响腹胀，跗内廉肘痛，髀不可转，咽似结，腨似裂，膝膑肿痛，遗溺失气，善伸数欠，癫疾退浸，心欲动则闭户独处，惊，身前热，身后寒慄。
●足少阳胆经见证
口苦，马刀挟瘿，足外热，寝寒憎风，体无膏泽，胸中、胁肋、髀膝外至胻、绝骨、外踝前诸节痛，善太息。
●手太阳小肠经见证
面白，耳前热，苦寒，頞颔肿不可转，腰似折，肩臑肘臂外后廉肿痛，臑臂内前廉痛。
●手阳明大肠经见证
手大指次指难用，耳聋，煇煇焞焞，耳鸣嘈嘈，耳后、肩臑、肘臂外皆痛，气满皮肤间，壳壳然，坚而不痛。
●足太阴脾经见证
五泄注下五色，大小便不通，面黄，舌本强痛，口甘，食即吐，食不下咽，怠惰嗜卧，抢心，善饥，善味，不嗜食，不化食，尻阴股膝臑胻足皆痛，烦闷，心下急痛，有动痛，按之若牢，痛当脐，心下苦痞，腹胀肠鸣，飱泄不化，足不收，行善瘛，脚下痛，九窍不通，溏泄水下，余出后气则快然，饮发中满，食减善噫，形醉，皮肤润而短气，肉痛，身体不能动摇，足胻肿若水。
●足少阴肾经见证
面如漆，眇中清，面黑如炭，咳唾多血渴，膈左胁下、背肩、髀头痛，大便难，胸中满，大小腹痛，饥不欲食，心悬如饥，腹大胫肿，咳嗽，脊臂股痠痛，足痿厥，脊中痛，脊股内后廉痛，腰冷如水及肿，脐下气逆，小腹急痛泄下，肿足胻寒而逆，肠澼，阴下湿，四肢正黑，手指清厥，足下热，嗜卧坐而欲起，冻疮下痢，善思善恐，四肢不举。
●足厥阴肝经见证
头痛脱色，善洁耳无闻，颊肿肝逆，颊肿面青，目赤肿痛，两胁下痛，小腹胸痛，背下侧两胁肿痛，妇人小腹痛，腰痛不可俛仰，四肢满闷挺长热，呕逆，血晕，肿睾疝，足逆寒胻，善瘛，节时肿，遗沥，淋溲，便难，眩冒，癃狐疝，洞泄，大人颓疝，转筋，阴缩，两筋挛，善恐，胸中喘，骂言，血在胁下喘。
●手太阴肺经见证
善嚏，缺盆中痛，脐上肩痛，肩背痛，脐右小腹胀引腹痛，小便数溏泄，皮肤痛及麻木，喘少气，颊上气，见交两手而瞀，悲愁欲哭，洒淅寒热。
●手少阴心经见证
消渴，两肾内痛，后廉腰背痛，浸淫，善笑，善惊，善凶，上咳，吐下，气泄眩仆，身热而腹痛，悲。
●手厥阴别脉经见证
笑不休，手心热，心中大热，面黄，目赤，心中动。
●手足阴阳经合生见证
头顶痛，足太阳手少阴。
黄疸，足太阴少阴。
面赤，手少阴厥阴手足阳明。
目黄，手阳明少阴太阳厥阴足太阳。
耳聋，手太阳阳明少阳太阴足少阴。
喉痹，手足阳明手少阳。
鼻鼽衄，手足阳明太阳。
目[目荒][目荒]无所见，足少阴厥阴。
目瞳人痛，足厥阴。
面尘，足厥阴少阳。
咽肿，足少阴厥阴。
嗌乾，手太阴足少阴厥阴足少阴太阳。
哕，手少阳足太阴。
膈咽不通，不食，足阳明太阴。
胸满，手太阴足厥阴手厥阴。
胸支满，手少阴厥阴。
腋肿，手厥阴足少阳。
胁痛，手少阴足少阳。
胸中痛，手少阴足少阳。
善呕汁，足少阳足阳明。
逆少气咳嗽，喘渴上气，手太阴足少阴。
喘，手阳明足少阴手太阴。
臂外肿，手少阳太阳。
掌中热，手太阳阳明厥阴。
心痛，手太阴厥阴足少阴。
肘挛急，手厥阴太阴。
疟，足太阴足三阳。
痔，足太阳手足太阴。
悽悽振寒，足阳明少阳。
如人将捕，足少阴厥阴。
汗出，手太阳少阴足少阳阳明。
身体重，手太阴少阴。

十二原  ***************************
肺之原，出于大渊。心之原，出于太陵。肝之原，出于太冲。脾之原，出于太白。肾之原，出于太溪。大肠之原，出于合谷。小肠之原，出于腕骨。胆之原，出于丘虚。胃之原，出于冲阳。膀胱之原，出于京骨。少阴之原，出于兑骨。三焦之原，出于阳池。十二经皆以会为原者，何然？五脏俞者，三焦之所行，气之所以留止。三焦所行之俞为原者，脐下肾间动气，人之生命，十二经之根本也，故命曰原。三焦者，原气之别使也，主通行三气，经历脏腑；原者，三焦之尊号也，故所止轧为原。脏腑之有病者，皆取其原也。

十二官  ***************************
心者，君主之官，神明出焉。肺者，相傅之官，治节出焉。肝者，将军之官，谋虑出焉。胆者，中正之官，决断出焉。膻中者，臣使之官，喜乐出焉。脾胃者，仓廪之官，五味出焉。大肠者，传导之官，变化出焉。小肠者，受盛之官，化物出焉。肾者，作强之官，伎巧出焉。三焦者，决渎之官，水道出焉。膀胱者，州都之官，津液藏焉，气化则能出焉。凡此十二官者，不得相失也。故主明则下安，以此养生则寿，殁世不殆，以为天下则大昌。主不明则十二官危，使道闭塞而不通，形乃大伤，以此养生则殃，以为天下，则其宗大危，戒之戒之！

十二月人气所在  ***************************
正月二月，天气始方，地气始发，人气在肝。
三月四月，天气正方，地气正发，人气在脾。
五月六月，天气盛，地气高，人气在头。
七月八月，阴气始杀，人气在肺。
九月十月，阴气始冰，地气始閒，人气在心。
十一月十二月，冰复，地气合，人气在肾。

十二多  ***************************
多思，则神枯；多念，则志散；多欲，则忘昏；多事，则形劳；多语，则气乏；多笑，则脏伤；多愁，则心慑；多乐，则语嗌；多喜，则志错昏乱；多怒，则盲脉不定；多好，则专迷不理；多恶，则憔悴无欢。

十二经水  ***************************
足太阳外合于清水，内属于膀胱，而通水道焉。
足少阳外合于渭水，内属于胆。
足阳明外合于海水，内属于胃。
足太阴外合于湖水，内属于脾。
足少阴外合于汝水，内属于肾。
足厥阴外合于渑水，内属于肝。
手太阳外合于淮水，内属于小肠，而水道出焉。
手少阳外合于漯水，内属于三焦。
手阳明外合于江水，内属于大肠。
手太阴外合于河水，内属于肺。
手少阴外合于济水，内属于心。
手心主外合于漳水，内属于心包。
凡此五脏六腑十二经水者，外有源泉而内有所禀，此皆内外相贯，如环无端，人经亦然。

十二经脉之终  ***************************
太阳之脉，其正终也，戴眼，反折，瘛瘲，其色白，绝汗乃出，出则死矣。少阳终者，耳聋，百节皆纵，目环绝系，一日半死，色先青白，乃死。阳明终者，口目动作，善惊，妄言，色黄，其上下经盛，不仁则终矣。少阴终者，面黑，齿长而垢，腹胀闭塞，上下不通而终矣。
太阴终者，腹胀闭不得息，善噫，善呕，呕则逆，逆则面赤，不逆则上下不通，上下不通则面黑皮毛焦而终矣。
厥阴终者，中热嗌乾，善溺心烦，甚则舌卷，卵缩而终矣。此十二经之所败也。
●十二经是动所生之病
●手太阴肺之经
是动病气。
肺胀满，膨膨而喘咳，缺盆中痛，甚则交两手而瞀，是谓臂厥。主肺。
所生病血，咳嗽，上气喘渴，心胸满，臑臂内前廉痛，掌中热。气盛有馀，则肩背痛风汗出中风，小便数欠。气虚则肩背痛寒，少气不足以息，溺色变，卒遗失无度。
●手阳明大肠经
是动病。
齿痛䪼肿。主津。
所生病。
目黄口乾，鼽衄，喉痹，肩前臑痛，大指次指痛不可用。气有馀则当脉所过者热肿，虚寒慄不复。
●手少阴心之经
是动病
嗌乾心痛，渴而欲饮。是谓臂主心。
所生病
目黄胁痛，臑臂内后廉痛厥，掌中热。
●手太阳小肠经
是动病
嗌乾颔肿，不可回顾，肩似拔，臑似折。主液。
所生病
耳聋目黄颊颔肿，肩臑肘臂外后廉痛。
●手厥阴心包络经
是动病
手心热，肘臂挛急，腋肿，甚则胸胁支满，心中澹澹大动，面赤目黄，喜笑不休。主心包脉。
所生病
烦心心痛，掌中热。
●手少阳三焦经
是动病
耳聋浑浑焞焞，嗌肿喉痹。主气。
所生病
汗出，目锐眦皆痛，耳后肩臑肘臂外皆痛，小指次指不用。
●足太阴脾之经
是动病
舌本强，食则呕，胃脘痛，腹胀善噫，得后与气，则快然如衰，身体皆重。主脾。
所生病
舌本痛，体不能动摇，食不下，烦心，心下急痛寒疟，溏、瘕、泄，水闭，黄疸，不能卧，强立，股膝内肿，足大指不用。
●足阳明胃之经
是动病
洒洒振寒，善伸数欠，颜黑，病至则恶人与火，闻木音则惕然而惊，心欲动，闭户牖而独处，甚则登高而歌，弃衣而走，贲乡腹胀，是为骭厥。主血。
所生病
狂疟温淫汗出，⿰鼻丸衄，口喎唇胗，颈肿喉痹，大腹水肿，膝膑肿痛，循膺、乳、气街、股、伏兔、骭外廉、足跗上皆痛，中指不用。
气盛则身以前皆热，则有馀于胃，则消穀善饥，溺色黄。气不足则身以前皆寒慄，胃中寒则胀满。
●足少阴肾之经
是动病
饥不欲食，面黑如炭色，咳唾则有血，喉鸣而喘，坐而欲起，目[目荒][目荒]无所见，心悬若饥状，气不足则善恐，心惕惕若人将捕，是谓骨厥。主肾。
所生病
口热舌乾，咽肿上气，嗌乾及痛，烦心心痛，黄疸，肠澼，脊股内后廉痛，痿厥嗜卧，足下热而痛。
●足太阳膀胱经
是动病
头痛，目似脱，项似拔，脊痛，腰似折，髀不可以曲，膕似结，腨似裂，是为踝厥。主筋。
所生病
痔疟狂癫疾，头脑项痛，目黄，泪出，项背腰尻膕腨脚背痛、小指不用。
●足厥阴肝之经
是动病
腰痛不可以俛仰，丈夫溃疝，妇人少腹肿，甚则嗌乾，面尘脱色。主肝。
所生病
胸满呕逆洞泄，狐疝遗溺癃闭。
●足少阳胆之经
是动病
口苦，善太息，心胁痛不能转侧，甚则面色微尘，体无膏泽，足外反热，是为阳厥。主骨。
所生病
头角痛，颔肿，目锐眦皆痛，缺盆中肿痛，腋下肿，马刀挟婴，汗出振寒，疟，胸胁肋髀膝外至胫绝骨外踝前及诸节皆痛，小指次指不用。
●十二经络始终流注
十二经，其实一脉也，界而为十二分主，行血气，通阴阳，以荣一身者也。其必始于中焦手太阴，终于足厥阴，而复会于手太阴。故知血气运行，交通相贯，未尝间断，终而复始，循环无端，转相灌溉，云为流注。何以始于中焦？焦者，原也。人受天地之中以生，所谓冲和其天五之气，始自中原，播于百脉，正难经所谓肺朝百脉是也。故手太阴经脉起于中焦，入大指内廉，出其端。手阳明大肠经起于大指次指之端，侠鼻孔。足阳明胃经起于鼻之交頞中，入大指间，出其端。足太阴脾经起于大指之端，注心中。手少阳心经起于心中，入掌后廉小指之内，出其端。手太阳小肠经，起小指之端，抵鼻至目内眦，斜络于颧。足太阳膀胱经，起于目内眦，至小指外侧，出其端。足少阴肾经，起于小指之下，注胸中。手厥阴心包络经，起于胸中，循小指次指出其端。手少阳三焦经，起于小指次指之端，至目锐眦。足少阳胆经，起于目锐眦，入大指循岐骨内，贯爪甲，出三毛。足厥阴肝经，起于大指聚毛之际，上注肺中，是以寅时注于肺，卯时注于大肠，辰时注于胃，巳时注于脾，午时注于心，未时注于小肠，申时注于膀胱，酉时注于肾，戌时注于心包络，亥时注于三焦，子时注于胆，丑时注于肝，寅时复注于肺。上合鸡鸣，下应潮水，其气与天地同流。加一至则热，减一至则寒，上鱼际为溢，入尺为覆。手之三阳从手走头，足之三阳从头走足，是高能接下也。足之三阴从足走腹，手之三阴从腹走手，是下能走上也。故上下升降而为和。易曰：天道下济而光明，地道卑而上升。又曰：山泽通气，望气寄于辛，用于寅。平旦始，从中焦注循天之纪，左旋至五，而昼夜通行五十度，周行八百一十丈，血随气而上行，殊不见又有润下之意。经云：气主响之，升也；血主濡之，润也。书曰：水曰润下。故血亦有下行之体，如百川右行，东至于海也。盖天地之形，如卵横于东南西北，自然之热。岐伯曰：地为人之下，太虚之中。又曰：大气举之也。是地如卵黄在其中矣。又曰：地者，所以载生成之形类。易曰：坤厚载物，德合无疆。信乎！天包地形如卵焉。人首之上，为天之天；足之下，为地之天。人之浮于地之上，如地之浮于太虚之中也。气之西，始于寅，终于子丑。血之东，根于辛，纳于乙，相随往来不息。独缺于乾巽，为天地之门户也。戌土属乾，巳土属累，故曰六戌为天门，六巳为地户。经云：天地者，万物之上下；左右者，阴阳之道路。气血者，父母也；父母者，天地也。气血周流于十二经，总包六子于其中，六气，五行是也，无形者，包有形也，而天总包地。天左行，而西气随之；百川并进，而东血随之。是以处百病，决死生，候此而已。

十二经治法  ***************************
手少阳三焦经与足少阳胆经脉，如筝絃无力时时带数，法用通因通用。立此意者，谓少阳春也，生化万物之始，金石、草木、羽毛、鳞介，乃阴阳生化之端也。故因有春分停刑之禁，十二经有取决于胆之戒，履端于始序则不愆。故中于风者，乃气血闭而不行，凡治风之药，皆用辛温，上通天气，以发散为体，是元气始出地之根蒂也。此二经治有三禁：不得发汗，为风证多自汗也；不得下，下之则损阴，绝其生化之源也；不得利小便，利之则使阳气下陷，反行阴道也。其脉沉细，按之洪大，鼓甚而盛，是内则心火为本，则脉鼓甚洪大；外则真阴为标，其脉沉细，乃寒水之体也。此经标寒本热，用大黄、芒硝辛苦大寒之气味，以泻本热也。足太阳膀胱之经，其本真阴，其经老阳。标有阳之名，无阳之实，谓其将变阴也。其脉紧而数，按之不鼓而空虚，是外见虚阳，而内有真阴也，仲景以姜附汤久熟煎，不温服而寒服，是热因寒用。盖姜附气味俱阳，加之久久熟煎，重阳之热泻纯阴之寒，是治其本；以寒服者，借寒治太阳标之假阳，故为其假相对之治法也。按其脉空虚，则内伏阴寒之气，外显大渴引饮，目赤口乾，面赤身热，四肢热如火，真阳将绝于外，则为寒所逐而欲先绝，其躁曰阴躁，欲坐井中也。手太阴肺之经，以岁气言之，主秋主收。况足太阴脾经内伤饮食，其物有形，亦属于阴，所主纳而不出，故物寒其中，以食药寒令下行也。心下有痞气，仲景皆用黄连以泄之。举斯二者是寒因寒用，又寒因寒也，上许纳猪肠中炮熟，或鱼肠煨熟饲之。猫猴为人踏死者，以苏木依煎汤灌之。狗病，水调平胃散灌之。
又方巴豆去壳，调平胃散灌之。狗卒死者，以葵根塞鼻，可活。狗遍身浓癞，浓煎百部汁涂之。狗为虫蝇啮者，取麻油滓遍按其身，立去。鸡病，用真麻油灌之。养鸡不抱法，每下卵时，食内夹麻子冲之，自然常时下蛋。养生鸡，以净温水洗濯鸡脚，放自然不走。养鸡鸭，以土硫黄研细，同饭拌匀，喂不数日即肥。猪病，割去尾尖，出血即愈。猪瘴疫者，以萝萄或叶食之，不食则难救。鱼遭毒，急流去毒水，别引新水冲之，多取芭蕉捣碎，置新水来处，使吸之，可解；或以粪清浇池面，亦隹。
●新增诸证杂方一类
治烧酒醉伤不醒者，急用绿豆粉汤皮切片，将筷开口牙，用冷水送粉片，下喉即醒。
治背发痈疮，用温水洗净，用桑柴烧取红炭，炙疮口待乾，用白面槎绳围疮口四弦，上用鸡子清，翎毛刷传数次即安。如疮内肉肿出易治，塌内难治。
治骨塞喉，宿喉，宿砂、威灵仙、沙糖冷水煎，请君进一服，诸骨软如绵。
中亦非中上下之中，是中庸所谓君子而时中之意也。

十三阴  ***************************
肺开窍于鼻，心开窍于舌，脾开窍于口，肝开窍于目，肾开窍于耳。耳者肾也，复能听声，声肺主之，属金，是耳中有肺也。鼻者肺也，复能闻臭，臭心主之，属火，是鼻中有心也。舌者心也，复能知味，味脾主之，属土，是舌中有脾也。此三经各兼一脏。目者肝也，有血气筋精，肉为五轮，所以贯五脏而能视也，惟此经兼四脏。口为脾，脾属坤土，土主静而不动，故无所兼，及厥阴与肾脉会于巅，故云阴有十三。脑为诸髓之会，即海也，肾主之，故知阴表里受邪，故难治也。

十五络  ***************************
经有十二，络有十五。馀三络者，有阳络，是阳蹻之络，其脉起于跟中，循外踝申脉穴，上至风池，行于背；应照海穴，上至咽喉，交贯冲脉，行于腹应乎阴。蹻者捷疾也，言此脉之行，如动足之行步而捷疾。除小络之外有一大络，名曰大包，是脾之络，故络有十五。更有胃之大络，名曰虚里，贯膈络出于左乳下，其动应衣，脉宗气也，是知络又有十六焉。

十九问选  ***************************
一问曰：伤寒有两感，其形何似？其危使速可治否乎？曰伤寒为证，明是寒邪伤人，传足不传手，其始必自足太阳，次阳明，次少阳，次太阴，次少阴，次厥阴，自表及里，循序相传。其两感则不然，因邪之表不停经，入于里一日，就太阳膀胱与少阴肾俱受，故见身热烦满而渴，舌上乾燥，其脉沉而大；二日之传阳明胃与太阴脾，故鼻乾妄言，中满不食，其脉沉而长；三日之传少阳胆与厥阴脾，故耳聋、囊缩、厥逆，水浆不入口，其脉沉而弦；三日而死，再传止于六日矣。仲景无治法，但云身体疼痛，下利清穀，急当救里，宜四逆汤；清便自调，急当救表，宜桂枝汤。又云治有先后，则知先救里，才觉温急当救表，是或有可生之理。济生拔萃中虽有两感大羌活汤治之，所活者百之一二，以其阴阳双传，脉经本草针灸三世之书者，子今从何是与？曰圣贤谓世次相承，意其授受，习诸脉药病候之情伪，而无妄误之失。宋公谓：徒恃世医，不究历代经书，昧乎医之义理，必有庸谬之祸。又难经云：色、脉、皮肤三者，知一为下工，知二为中工，知三为上工，据之于理，为两有焉。
五问曰：李元象伤寒赋，云误服汤丸者食不及新，特犯禁戒者死必不腊，此二者何喻也？曰按春秋传云：成公十年，晋公梦大历披发及地，搏膺而踊环门入户，曰：杀余，余得请于帝。灵公觉而问桑田巫，示而杀之公将食，如厕，陷而卒。僖公五年，晋赂虞，假道以伐虢。宫之奇谏曰：虢虞之表也，虢亡，虞必从之。公弗听，宫之奇曰：虞不腊矣。是冬，晋灭虢师还，馆于虞，晋遂袭灭之。窃意二者，喻医有犯禁戒，误投药饵，以其不仁，似二公之不久也。
六问曰：本草公三品药为君臣佐使；东垣谓主病药为君，余为臣，为佐，为使，二者之殊子何为据？曰大全本草云：上品药一百二十种为君，主养命，以应天；中品药一百二十种为臣，主养性，以应人；下品药一百二十种为佐使，主养病，以应地。东垣云：表实麻黄、表虚桂枝、热者黄连、寒者附子之类为君，不可令臣过于君，君臣有序，相与宣摄，可以御邪除病矣。参之于内经至真要大论云：有毒无毒，随治为主。又云：主病之谓君，佐君之谓臣，应臣之谓佐使，非上中下三品药之类也。愚见本草之主意，所以异喜恶之名位；内经之立论，所以赞成方用也。以攻疾之法，当从内经东垣为是。
七问曰：张长沙用大承气汤，必转失气则可服，此失字之义，其意何也？曰：仲景云伤寒潮热，大便六七日不行，先服小承气汤，若腹中转失气，此有燥粪，方服大承气汤。盖转失气，是下泄气，俗云去屁也。考之篇韵，屎失通用。窃恐传写者误矢为失，今从转矢气为文，理或颇顺，若诚失字，则于义为难训矣。
八问曰：何谓病要？何谓治失？可得闻乎？曰：病有虚实，冷热，邪正，内外，谓之八要。曰虚，是亡血，失精，泄痢，少食之类也。曰实，是狂妄，燥热，大小便秘结之类也。曰冷，脏腑受寒也。曰热，脏腑受热也。曰邪，非脏腑正病也。曰正，非外邪所伤也。曰内，病不在外也。曰外，病不在内也。若失于不审，失于不识，失于不信，失于过时，失于不知药，失于不择医，谓之六失。六失之中有一于斯，病无可去之理。但能审察，是当无有不可治之疾，苟或不然，非特医之过咎，病家亦不得辞其责也。
九问曰：七损八益，何谓也？曰：老阳之数极于九，少阳之数次于七，女子为少阴之气，以少阳之数偶之，故其数七；老阴之数极于六，少阴之数次于八，男子为少阳之气，以少阴数合之，故其数八。盖女子二七，天真之气降，壬癸之水合，月事以时而下；男子二八，天癸至，阴阳和，精气溢泻。然阴七可损者，谓女子至期海满而血自下，欲其经水以时通也；阳八宜益者，谓男子阴阳交会，俾其中节而能固密阳气；可以保益真元，由此则七损八益理可知矣。
十问曰：脏腑要害，乃刺之禁数，请详言之。曰：肝生于左，象木，旺于春，春阳发生，且为少阳阳长之始，故曰生也。肺藏于右，象金，旺于秋，秋阴收杀，且为少阴阴藏之初，故曰藏也。心部于表，阳气主外，象火，且为五脏部主，故曰部也。肾治于里，阴气主内，象水，主治五脏，故曰治也。脾谓之使，水穀之入运动不已，故曰使也。胃谓之市，水穀所归，五味皆入，如市之集，故为市也。鬲肓之上，气海居中，气者，生之原；生者，命之主，故气阴为人之父母。又云心上鬲下为肓，心为阳父，肺为阴母。肺主于气，心主于血，荣卫于身，故为父母也。七节之傍，中有小心，是谓真心，神灵之宫室。此八者，人之所以生，形之所以成，故顺之则福延，逆之则咎至。
十一问曰：刺伤脏腑，真死之期可能必乎？曰：心为君主，伤之一日死；肺为相傅，伤之三日死；肝为将军，伤之五日死；脾为仓廪，伤之十日死；肾为作强，伤之六日死；胆为中正，伤之一日半死；中脑者，立死；中鬲者，皆为伤、死；中鬲伤，则为五脏之气互相剋伐，其病难愈，不过一岁而死。非特此而然，凡伤风寒，并扑跌中犯者亦是也。
十二问曰：血、气、形、脉、谷五者，皆有常、有反，请子明以告之曰：血实脉实，血虚脉虚，气实形实，气虚形虚，谷盛气盛，谷虚气虚，此其常也。气盛身寒，气虚身热，脉小血多，脉大血少，谷入多而气少，谷入少而气多，此是失常，故为反也。盖气盛身寒，得之伤寒；气虚身热，得之伤暑；脉小血多，留饮脾胃之中也；脉大血少，脉有风气，水将不入也；谷入多而气少，得之有所脱血；湿千下也；谷入少而气多，邪在胃及肺也。
十三问曰：郑声与谵语，何以别之？曰：郑声，对人言语郑声重，淫乱，恍惚不定，此是精神元气虚脱，病属阴也。谵语，口中呢喃自言，人问不答，乃邪热入里，属于阳也。
十四问曰：医分十三科，何以然也？曰：古之圣贤，念民疾疹之苦，设立医药，起危蠲疴，恐人不能专精致志，故有大小方脉、妇人科、产科、风科、眼科、口齿科、咽喉科、正骨科、金镞科、疮肿科、针灸科、祝由科，则数之分，盖欲其精一不二之意也。
十五问曰：运气精华一帙于五运六气等，论伤寒，何他证而不论，及其理安在。曰：谨按天元纪大论暨至真要大论七篇，备述运气变化，胜复于病，平治未尝全论伤寒；又按热论至评热论二篇，皆明伤寒源流，俱不演及运气。若以运气全因伤寒而设，必有乖于经意，子当讲究内经，方知孰是孰非。
十六问曰：医家何谓五科七事，请详言之。曰：脉、病、证、治，及其所因，谓之五科；因又分外、分内、不外不内，为三，总谓之七事。盖医之视疾，必先诊候患者之三部，何脏腑见乎脉之表里虚实情状，然后审是有何因寒热秘泄之病，推辨是由何因而成其证，方可用何汗吐下补之法治之，则能尽乎。原脉以识病，因病以辨证，随证以施治之良规也。
十七问曰：病有正治，有反治，其意何也？曰：病与岁之六气主客，所临寒热衰旺，相从相逆而然也。盖厥阴风木为岁初气，主春分前六十日，其气以温；少阴君火为二气，主春分后六十日，其气以暄；少阳相火为三气，主夏至前六十日，其气以热；太阴湿土为四气，主秋分前六十日，其气以蒸；阳明燥金为五气，主秋分后六十日，其气以凉；太阳寒水为六气，主冬至前后六十日，其气以寒，六位旋相主气，以成一岁。此地之阴阳，所谓静而守位者也。客气者，以当年在泉后一气为客，初气至司天为客，三气每年转居于其上，以行岁中之天命，此天之阴阳，动而不息者也。天命所在，则有六气之化。主气则当抵奉客之天命，客胜则从，主胜则逆，由是天时民病应焉。故病气逆则正治，从则反治。正治者，以寒攻热，以热攻寒，补以治虚，泻以推实是也。反治者，寒因热用，热因寒用，通因通用，塞因塞用是也。夫逆其气以正治，使其从顺也；从其病以反取，令彼和调也。又一说，假使人受寒气，或伤冷物，心肠作疼，内投热药，外用火熨，内外热通，寒伏热胜，其疼尤甚，及以凉剂治。或患热证，久服寒药，药性之寒，以挟阴火，其热愈甚，反以温药和之。自汗之证，数服参耆等扶阳实表之药，汗反不止，以解发而愈。泻利之疾，以固实肠胃药饵服之不效，反行消导而止。心腹痞满，见其妨于饮食，急求快利，多用枳橘峻急之剂愈塞不通，反用参术等佐以香药服之遂宽。如斯之类，亦反治之法，尤为可法，言以义治之之谓正，尤不获则权之意。唯医之聪明志达，素所更尝，则其临机，疗无施不可也。
十八问曰：医之视病，望而知之者谓之神，闻而知之者谓之圣，问而知之者谓之工，切脉而知之者谓之巧，何谓也？曰：此医家之四教也，盖望而知之者，谓观其神色以辨病候。凡人饮食人胃，变其精华之气，五味各走所喜以养五脏，而五脏之精华，色泽之善恶，皆见乎面。肝色青，如翠羽、如苍壁之泽者吉；如蓝、如草滋者危。心色赤，如鸡冠、如帛裹朱者吉；如衃血、如赭者危。脾色黄，如蟹腹、如罗裹雄黄者吉；如枳壳、如黄土者危。肺色白，如豕膏、如白璧之泽者吉；如垩、如枯骨者危。肾色黑，如乌羽、如漆色者吉；如炭、如煤炲者危。此五色之吉凶也。春色青，夏色赤，长夏色黄，秋色白，冬色黑，此五色之从四时也。春得白色，夏得黑色，长夏得青色，秋得赤色，冬得黄色，此五色之逆四时也。素问云：色泽以浮谓之易已，色夭不泽谓之难已。五脏乃神之舍，五色乃神之表。五脏之败，神气已衰，其色必夭，夭者枯藁之谓，能察其色以断吉凶，可谓神矣。闻而知之，谓听其声音而知其病之所在。肾为声音之根，心为声音之主，肺为声音之窍。然五脏各有声，而肺属金以司之，乃听命于心，以发扬其声耳。肝音角，声直以柔；心音征，声高以长；脾音宫，声大以缓；肺音商，声清以扬；肾音羽，声深以滑，此五脏声音之等者也。肝喜叫怒，心喜言笑，脾好乐歌，肺好哭泣，肾好呻吟。此五脏声音之为疾者也。闻是声即与某脏之病，相参别其五行胜负，以决死生，不其圣乎？问属君火，正化于午，对化于子，是以心手少阴肾足少阴主之，水随肾至，故太阳为腑，则手太阳小肠足太阳膀胱也。太阴之经主脾与肺，盖脾属太阴土，土生金，子随母居，是以脾足太阴肺手太阴主之，金随肺至，故阳明为腑，则手阳明大肠足阳明胃也。厥阴之经主肝与心包络，盖肝属木，木生火，子随母居，故少阳为腑，则手少阳三焦、足少阳胆也。心包络非脏，三焦非腑，且三焦为决渎之官，有名无形，上合于心，下合于肾，主通道诸气，多为使者，是故与心包络为表里。刘温舒曰：心、肺、心包络在上，手经其脉从两手起；脾、肝、肾在下，曰足经其脉从两足起，盖手足经所以起上下也。
