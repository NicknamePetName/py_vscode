
自序  ***************************
先高曾祖，世业岐黄，至先祖仪亭公而名尤噪，兰垣方数十里内，活人无算，咸称之为「朱三爷」，盖彼时兰州城小，居众亦不多也。犹忆家之南厅悬有凉州教谕孙寿山题赠匾额一方，文为「丹溪品望」，嗣配刘永析先生撰书板朕一幅，文日：「承家有柏庐格言，垂老不忘修己法；救世守椿庭遗教，毕生能读活人书。」岩儿时尝闻先君述及先祖为人治病之状：诊脉必反复再三，遣药则审慎斟酌，用量即分釐不苟，遇邀诊，虽丙夜必往，以未能就诊者多属重症也，诊次，必嘱病家务将药后症状见告，归家后，恒眠竟夜不安枕，晨明，即倾听釦环之轻重以判病者之安危，其视病者若己之病也如此。高祖王父，年远阙闻；惟家之北堂亦悬有甘肃桌司邓承伟鸣谢先曾祖序东公之匾额，题曰：「年高德邵」，并叙其来兰前屡有子而屡殇于痘，遇痘症则阖家惴惴，主篆兰垣后，又有子病痘，及延先曾祖而活之之状于后，称先曾祖为「兰之有道君子」，堂东西侧系邓氏撰赠之板联，文为：「笑我雪盈颠，甚望儿曹娱白发；是谁春在手，竟从人海遇丹溪。」是先曾祖亦兰垣医之巨擘也。此稿乃先曾祖诊余阅读《医学心悟》时眉端所记，先祖亦有补记，约成于清咸丰至光绪间，原作于孙习医绳墨，未敢炫术示人，世代读诵，书角为圆，眉颠字迹已多不可辨识，为兔年久湮没，恭谨整录，其阙夺难辨处，由岩逐一揣摩校补，如有讹谬，乃岩之过，非原记有误也。颜曰《医学心悟杂症要义》。复恐贻人以炫示之诮，蛛网尘封者垂三十年。转念活人之术，韫椟而藏，何如公诸于世，尚可获匡谬补阙之得，又何憾焉！爰商之甘肃中医学院郑元成馆长，复蒙中医古籍出版社傅景华社长鼎力支持，得以刊行，古道热肠，殁存铭感，倘有能为同道参酌以资涓埃之助者，何幸如之。
朱太岩谨述
时年七十五岁
一九九一年春


正文  ——————————————————————————————————————————————————————————————————————————————————————————

中风门  ***************************
「中风者，其中风也，有中腑中脏中血脉之殊。中腑者中在表也，外有六经之形症，与伤寒六经传变之症无异也。中太阳用柱枝汤，中阳明葛根汤加桂枝，中少阳小柴胡汤加桂枝，其法悉具伤寒门，慈不赘。」
此一段是伤寒论三阳伤风表症，与中风门全无关涉。又「腑」字空作「经」字，若云入腑，则里症矣，安用葛根、桂枝耶？
「中脏者中在里也，其人眩仆昏冒，不省人事，或痰声如曳锯，宜分脏腑寒热而治之。假如其人素挟风寒，或暴中新寒，则风水相遭，寒冰彻骨，而风为寒风矣。」
此一段即伤寒阴症，亦与中风门无涉。
「假如其人素有积热，或郁火暴发，则风乘火势，火借风威。而风为热风矣。」
自此段起方是中风门。
「为热风，多见闭症。其症牙关紧急，两手握固。法当疏风开窍，先用搐鼻散吹之，次用牛黄丸灌之。若大便闭结，腹满胀闷，火势极盛者，以三化汤攻之。」
言热风者多系肾水过虚之人，法当遵丹溪大剂滋阴。攻之一法，须慎用也！
「为寒风，多见脱症，其症手撒脾绝；眼合肝绝；口张心绝；声如鼾肺绝；遗尿肾绝。更有两目直视，摇点上窜，发直如妆，汗出如珠，皆脱绝之症。法当温补元气。急用火剂附子理中汤灌之。若痰涎壅盛，以三生饮加人参灌之。间亦有寒痰壅塞，介乎闭脱之间，不便骤补者，用半夏橘红各一两，浓煎至一杯，以生姜自然汁对冲，频频灌之，其人即延，然后按其虚而调之。」
言寒者即阳虚之人也，此段所论甚是，宜格遵之。惟三生饮用以救急，诚为良法，但分量太重，无已，照原方三分之一可也。
「然予自揣生平，用附子理中治愈者甚多，其用牛黄丸治愈者，亦恒有之。惟三化汤一方，并未举用，此必天时地土人事之不同。然寒热之剂，屹然并立，古方具在，法不可泥，故两存之，以备参酌。」
法虽并存，然遇此症，而用大黄，未有不杀人者，三化汤慎用！牛黄丸取其消痰顺气，亦初起暂用之法耳，五七日后，须遵俞氏塞空之旨，用侯氏黑散法也。
「口噤角弓反张，痉病也。但口襟而兼反张者，是已成痉也，小续命汤。口噤而不反张者，是未成痉也，大秦艽汤。」
此条宜摘入痉症之下，盖痉症极重，不遇角弓反张，不致口噤也。又小续命汤内有麻黄，系指伤寒痉症芥表症者，风痉当去之。
●大秦艽汤
治风中经络，口眼歪斜、半身不遂，或语言寒涩，乃血弱不能养于筋，宜用养血疏风之剂。经云：治风先治血，血行风自灭是也。
秦艽（一钱五分）　甘草（炙）　川芎　当归　芍药　生地　熟地（自制）　茯苓　羌活　独活　白术　防风　白芷　黄芩（酒炒，各八分）　细辛（二分）
水煎服。如或烦躁口渴，加石膏一钱五分；阴雨，加生姜三片；春夏，加知母八分。
此治风初起之方，只可一二服。若用以舒筋，则羌、防、细辛当减，威灵仙、钩藤当加。又中风者命门多虚，知母当慎用！
●神仙解语丹
白附子（炮）　石菖蒲（去毛）　远志（去心，甘草水浸，炒）　天麻　全蝎（去尾，甘草水洗）　羌活　南星（牛胆制多次更佳，各一两）　木香（五钱）
为末，面糊丸、龙眼大、每服一丸、薄荷汤下。
此方用之屡效，不但治中风不语，兼治夏间阴寒痧症。
●地黄饮子
熟地（九蒸晒，二钱）　马戟（去心）　山萸肉（去核）　肉苁蓉（酒浸焙）　石斛　附子（炮）　五味子（杵炒）　白茯苓（各一钱）　石菖蒲（去毛）　桂心　麦冬（去心）　远志（去心，甘草水泡炒，各五分）　入薄荷少许　姜（一片）　枣（二枚）
水煎服。气虚加人参二钱。
用菖蒲恐引热药入心窍，转致中焦热，有痰迷之虑，慎之！

类中风  ***************************
「类中风者，谓火中、虚中、湿中、寒中、暑中、气中、食中、恶中也，共有八种，与真中相类而实不同也。然类中有与真中相兼者，须细察其形症而辨之。」
类中即景岳所谓非风。景岳于此篇后各症杂例，不如此书明分八条为易晓也，至与真中相兼者，仍作中风治，其各症用药亦兼及之。
「凡真中之症，必连经络，多见歪斜偏废之候，与类中之专气致病者，自是不同。然而风乘火势，邪乘虚入，寒风相搏，署风相炫，饮食招风，种种变症，所在多有，务在详辨精细。」
寒甚血凝则筋缩，热甚血耗筋亦缩，皆能牵引偶然歪斜。惟真中之歪斜必口吐涎沫，日甚一日，而寒热牵引之歪斜，旋发旋止，口无涎沫也。
「或问火中而用桂附者，何也？答曰：肾阳飞越，则丹田虚冷，其痰涎上壅者，水不归原也；面赤烦躁者，火不归原也，惟桂附八味能引火归原。火归水中，则水能生木，木不生风，而风自熄矣。」
内风皆生于肝，皆缘肾虚，妙义无多，已发真中之源、勿徒作火门看也。
「湿中者，即痰中也。凡人嗜食肥甘，或醇酒乳酪，则湿从内受；或山岚瘴气，久雨阴晦，或运行涉水，坐卧湿地，则湿从外受。湿生痰，痰生热，故卒然昏倒无知也。苍白二陈汤主之。」
此症甚多，其人无不虚者，一二剂利痰之后，即当补气健脾。
「凡人暴中于寒，卒然口鼻气冷，手足厥冷，或腹痈，下利清穀，或身体强硬，口噤不语，四肢战摇，此寒直中于里也。宜用姜附汤，或附子理中汤加桂主之。」
此即《医门法律》中寒病也，与风门无涉。凡此症投以桂、附之后，筋脉乍舒，必见手指搐搦、眼动唇摇之象，切不可再投风药。
「七情气结，或怒动肝气，以致气逆痰壅，牙关紧急，极与中风相似，但中风身热，中气身凉，中风脉浮，中气脉沉，且病有根由，必须细究。宜用木香调气散主之。」
真中风其脉多闭、浮者少，中气，肝脉有极大者，只当舍脉问症。
「醉饱过度，或者恼怒，以致饮食填塞胸中，胃气不行，卒然昏倒。宜用橘红二两、生姜一两、炒盐一撮，煎汤，灌而吐之。次用神术散和之。」
吐法不可轻用。
●木香调气散
平肝气，和胃气。
白蔻仁（去壳，研）　檀香　木香（各一两）　丁香（三钱）　香附（五两）　藿香（四两）　甘草（炙）　砂仁　陈皮（各三两）
为细末，每服二钱，入盐少许点服。体虚者，服四五分可也。

伤暑（霍乱　搅肠沙）  ***************************
「更有乾霍乱症，欲吐不得吐，欲泻不得泻，搅肠大痈，变在须臾，古方以烧盐和阴阳水引而吐之，或以陈皮同煎吐之，或用多年陈香圆，煎汤更佳。俗名搅肠沙、鸟沙胀，皆此之类。」
此症甚急，危在倾刻！取药不及，先灌阴阳水，并刺腿弯青筋出血，再刺是二指上青筋，如出血则渐减。其用药总以厚朴为君，干香圆、佛手亦妙，甚者加檀香，盖脾得香气即舒，舒则能吐能泻矣
●清暑益气汤
预服此药，以防暑气。
黄耆（一钱五分）　白术（一钱）　人参　当归　陈皮　麦冬（去心）　甘草（炙，各五分）　扁豆（二钱）　茯苓（七分）　升麻　柴胡　北五味（各三分）　神麴（四分）　黄柏　泽泻（各二分）
参耆闭气，若受暑反不能出矣。
暑症一篇，句句明晰，诚临症之金针，平时揣摩，当于《医门法律》暑、湿、热三气门合参。一言以蔽之，暑气伤脾，当用气香行动之药，如厚朴、藿香、砂仁、香薷、佛手、香圆之类。

疫疬  ***************************
「天行之气，从经络入，其症头痛发热，宜微散，香苏散散之。病气传染，从口鼻入，其症呕恶胸满，宜解秽，神术散和之。」
天行之气亦从口鼻而入，当遵吴氏《温疫论》，但吴氏达原饮中只有草果、槟榔、厚朴，而无芳香解秽之药，宜加入藿香、泽兰，再以四时随有香花塞鼻孔中，屡换以驱秽气，取效更速。
「又有头面肿大，名曰大头瘟者；颈项粗肿，名曰虾蟆瘟者，古方普济消毒饮并主之。但头肿之极，须用针砭，若医者不究其理，患者畏而不行，多致溃裂腐烂而难救。若颈肿之极，须用橘红淡盐汤吐去其痰，再用前方倍甘橘主之，须以早治，不可忽也。」
此症属杂疫门，刘松峰《补注温疫论》治法甚详。以大头、虾蟆二症言之，普济消毒饮中凉药，皆须用酒炒过，以桔梗三、五钱煎汤，再煎各药，方能取效；急以针刺少商，台谷二穴出血，庶乎可治。此等症针刺之功十之七，药之功十之三耳。
「或问香苏散、神术散，芳香药也。人中黄，有秽气者也，而皆以之解疫毒、消秽气。何也？不知邪容上焦，乃消虚之所，故以芳香以解之。邪客中下二焦，刀浊阴之所，疫毒至此，结而为秽，则非芳香所能解，必须以秽攻秽，而秽气始除，此人中黄之用，所以切当也。」
以秽药引香药，方能驱秽，以秽药引下药，方能逐秽；以秽药引表药，方能散秽；非只用秽药也。若只用秽药，是益其秽矣！须知温疫一症，吴氏独得其源，更当参以叶氏芳香之法逐秽。至传经入里等症，不外伤寒汗、吐、下三法，但表解不用麻黄耳。此篇治法谨慎，但恐药力不及，且用药宜泛。想其时吴氏《温疫论》尚未盛行也。
●治疫清凉散
秦艽　赤芍　知母　贝母　连翘（各一钱）　荷叶（七分）　丹参（五钱）　柴胡（一钱五分）　人中黄（二钱）
水煎服。如伤食胸满加麦芽、山楂、萝卜子、陈皮；胁下痞加鳖甲、枳壳；昏愦谵语加黄连。热甚大渴能消水者加石膏、天花粉、人参；便闭不通、腹中胀满者加大黄下之；虚人自汗多，倍加人参；津液枯少，更加麦冬、生地。若时行寒疫、不可轻用凉药、宜斟酌投剂。
谵语下症多，当酌用大黄，勿轻用黄连。寒疫详见《补注温疫论》，治法不过于芳香药中多加姜耳。万勿轻投桂、附。盖初起虽是寒气，久则正气闭塞，邪气有馀，便是火也。

虚劳  ***************************
「凡虚劳之症，多见吐血、疚涌、发热、梦遗、经闭，以及肺痿、肺疽、咽痛、音哑、侧卧、传尸鬼疰诸疾，今照葛仙翁十药神书例，增损方法，胪列于左，以便观览。」
虚劳症，惟有《医门法律》建中汤行营气一法，深合经旨，然骤用骇人听闻。其次莫如此书之法稳妥平善。遇善养之人，十中亦愈三四；后列生地黄汤，清骨散两方内皆可参入桂枝、大枣等药，两书参看。
甲字号方
「止嗽散为主，予见虚损之成，多由于吐血，吐血之因，多由于咳嗽，咳嗽之原，多起于风寒。仲景云：咳而喘息有音，甚则吐血者，用麻黄汤。东垣师其意，改用麻黄人参芍药汤。可见咳嗽吐红之症，多有因于外感者。不可不察也。」
仲景用麻黄，是伤寒症内寒气束肺之症，东垣以之治些微风寒之嗽，已觉过剂，若施之虚劳之人，煽其肺，耗其液，有不速死者乎？
●月华丸
滋阴降火、消痰祛瘀、止咳定喘、保肺平肝、消风热、杀尸虫、此阴虚发咳之圣药也。
天冬（去心、蒸）　麦冬（去心、蒸）　生地（酒洗）　熟地（九蒸，晒）　山药（乳蒸）　百部（蒸）　沙参（蒸）　川贝母（去心，蒸）　真阿胶（各一两）　茯苓（乳蒸）　獭肝　广三七（各五钱）　用白菊花（去蒂，二两）　桑叶（经霜者，二两）
熬膏，将阿胶化入膏内和药，稍加炼蜜为丸，如弹子大。每服一丸，噙化，日三服。
此药用鲜藕汁半茶杯同化服，治虚劳吐血如神。已屡试之矣。
丙字号方
「治大吐血咸升斗者，先用花蕊散止之，随用独参汤朴之。所谓血脱益气、阳生阴长之理，贫者以归脾汤代之。」
余临此症甚多，面黄脉虚大者可治，脉微弱者亦可治，面赤脉坚搏者难治，脉硬者必死！总以先饮童便为救急第一妙方，随加炒黑栀子灌之，然后服药。此症危在呼吸，阳气固当急救，阴血亦应骤滋，但非归、地所能奏功，徽州汪前辈每用猪心、肺、脾洗净，熬浓汤频频饮之，间服加味归脾汤，十愈四五。
●归脾汤
白术　人参　当归　枣仁（炒）　白芍（各一钱）　黄耆（一钱五分）　远志（去心，泡，七分）　甘草（炙，五分）　龙眼肉（五枚）
归脾汤内去木香，加炒黑栀子、炒黑桑白皮，标本兼治为当。（按：本书「心痛」篇归脾汤内有木香）。
丁字号方
「治咳嗽吐红，渐成骨蒸劳热之症，如人胃强气盛，大便结，脉有力，此阳盛生热，法当清凉，清骨散主之。若胃虔脾弱，大便溏，脉虚细，此阴虚发热，法当养阴，逍遥散、四物汤主之。若气血而虚而发热者，八珍汤主之。若元气大虚，变症百出，难以名状，不同其脉，不论其病，但用人参养荣汤，堵症自退。经云：甘温除大热。如或误用寒凉，反伐生气，多至不救。」
此条自「若元气大虚」以下为行医之要决。八珍补阳，阳亢而阴愈竭；芩连清热，热退而真元败矣；柴胡散火，火散而汗动，汗动而阴耗矣；取效目前，无捷于此，而其人则未有不死者！何如用地黄、地骨皮、沙参、百合，加入去皮桂枝、大枣、饴糖以充营气，营气行，热自退。理详《医门法律》虚劳门。
戊字号方
●保和汤　治肺痿。
知母（蒸，五分）　贝母（三钱）　天冬（去心）　麦冬（去心，各一钱）　苡仁（五钱）　北五味（十粒）　甘草　桔梗　马兜铃　百合　阿胶（蛤粉炒成珠，各八分）　薄荷（二分）
水煎，入饴糖一匙、温服虚者加人参。
●加味桔梗汤　治肺痿。
桔梗（去芦）　白及　橘红　甜葶苈（微炒，各八分）　甘草节　贝母（各一钱五分）　苡仁　金银花（各五钱）
水煎服。初起加荆芥，防风各一钱；溃后，加人参、黄耆各一钱。
此二方极好，当移入肺痿、肺痈门，与《医宗金鉴》本门合参，他书皆偏，不可尽信也。尽信书则不如无书。
己字号方
●百药煎散　治咽痛。
百药煎（五钱）　硼砂（一钱五分）　甘草（二钱）　为末，每服一钱，米饮调，食后细细嚥之。
●通音煎　治音哑。
白蜜（一斤）　川贝母（去心为末，一两）　款冬花（去梗为末，二两）　胡桃肉（去衣研烂，十二两）
四味和匀，饭上蒸熟，不拘时，开水点服。
此二方皆经验方，临时可以暂用。
庚字号方
●秘精丸
有相火，必生湿热，则水不清，不清则不固，故本方以理脾导湿为先。湿祛水清，而精自止矣。治浊之法亦然。
白术　山药　茯苓　茯神　莲子肉（去心蒸，各二两）　芡实（四两）　莲花须　牡蛎（各一两五钱）　黄柏（五钱）　车前子（三两）
共为末，金樱膏为丸，如桐子大，每服七八十丸，开水下；气虚者加人参一两。
此方宜去黄柏，加丹皮。
辛字号方
●泽兰汤　调经、通血脉、治经闭。
泽兰（二钱）　柏子仁　当归　白芍　熟地　牛膝　茺蔚子（各一钱五分）
水煎服。
其经闭，非海螵蛸不开，若只是后期，此药最当。
壬字号方
●驱虫丸
明雄黄（一两）　芜荑　雷丸　鬼箭羽（各五钱）　獭肝（一具）　丹参（一两五钱）　麝（二分五釐）
炼蜜丸，如桐子大，每食后开水下十九，日三服。
此药太轻，且麝香散气，虚脱真元，《本草纲目》獭肝下附方内，有三二简明者，可参考。
癸字号方
●补天大造丸　补五脏虚损
人参（二两）　黄耆（蜜炙）　白术（陈土蒸，各三两）　当归（酒蒸）　枣仁（去壳炒）　远志（去心，甘草水泡炒）　白芍（酒炒）　山药（乳蒸）　茯苓（乳蒸，各一两五钱）　枸杞子（酒蒸）　大熟地（九蒸晒，各四两）　河车（甘草水洗，一具）　鹿角（熬膏，一斤）　龟版（与鹿角同熬膏，八两）
以龟鹿胶和药，加炼蜜为丸，每早开水下四钱。阴虚内热甚者，加丹皮二两；阳虚内寒者，加肉桂五钱。
此药全仗河车，不必人参，但有高丽参，真有起死回生之功。

咳嗽  ***************************
「风寒初起，头痛鼻塞，发热恶寒而咳嗽者，用止咳散，加荆芥防风苏叶生姜以散邪，既散而咳不止，专用本方。调和肺气，或兼用人参胡桃汤以润之。」
外邪未净时，人参不可轻用。
「若中寒入里而咳者，但温中而咳自止。」
温中亦须润肺，百合、沙参不可少也。
「凡治咳嗽，贵在初起得法为善。经云：微寒微咳，咳嗽之因，属风寒者十居其丸。故初治必须发散，而又不可以过散，不散则邪不去，过散则肺气必虚，皆令缠绵难愈。」
肺主皮毛，风邪易入，且太阳上部之脉，皆络于肺，表药亦入太阳；凡伤寒伤风，初起而兼嗽者，嗽则胸痛不可忍，鼻塞声重鼻流清涕之时，当以防风力君；屡以防风煎汤送止咳散，收效甚捷。
●止咳散　治诸般咳嗽。
桔梗（炒）　荆芥　紫菀（蒸）　百部（蒸）　白前（蒸，各二斤）　甘草（炒，十二两）　陈皮（水洗去白，一斤）
共为末，每服三钱，开水调下，食后临卧服，初感风寒，生姜汤调下。
予制此药普送，只前七味，服者多效，或问药极轻微，而取效甚广。何也？予曰：药不贵险峻，惟期中病而已，此方系予苦心揣摩而得也。盖肺体属金畏火者也，过热则咳，金性刚燥恶冷者也，过寒亦咳。且肺为娇脏。攻击之剂。既不任受，而外主皮毛，最易受邪，不行表散，则邪气留连而不解。经曰：微寒微咳，寒之感也，若小寇然，启门逐之即去矣，医者不审，妄用清凉酸涩之剂，未免闭门留寇，寇俗出而无门，必至穿窗而走，则咳而见红。肺有二窍，一在鼻，一在喉。鼻窍贵开而不闭，喉窍宜闭而不开。今鼻窍不通，则喉窍将启。能无虑乎？本方湿润和平。不寒不热。既无攻击过当之虞。大有启门驱贼之势。是以客邪而散。肺气安宁。宜其投之有效钦。附论与此，以咨明哲。
咳嗽一篇，精微明显，可奉为金科玉律。止咳散一方，用之如神，但百部必须蒸透去心方可，不然，其毒伤肺。同一风也，在冬月为寒风，宜加款冬花，在春月为温风，宜加桑叶，痰中带血者，本方加丹参、赤芍，立止如神。咳嗽之病，篇中已叙七八，其未叙者皆详《临症指南》本门，有方有案，合参可也。

喘  ***************************
「夫外感之喘，外出于肺。内伤之喘，未有不由于肾者。经云：堵痿喘呕。皆属于下。定喘之法。当于肾经责其真水真火之不足而主之。如或脾气大虚，则以人参白术为主，参术补脾土以生肺金。金旺则能生水，乃隔二隔三之治也。」
治喘症以纳肾气为主，纳肾气以磁石为主，偏寒佐以鹿茸、熟地、故纸；偏热佐以熟地、地骨皮、龟版。喘之后肺气必伤，以麦冬配人参，加山药、莲子补土生金，无热，量加白术。

吐血  ***************************
「暴吐血，以祛瘀为主，而兼之降火。久吐血，以养阴为主，而兼之理脾。古方四生丸、十灰散、花蕊石散，祛瘀降火之法也。古方六味汤、四物汤、四君子汤，养阴朴脾之法也。然血症有外感内伤之不同，假如咳而喘息有音，甚则吐血者，此风寒也，加味香苏散散之。务农赤日，行旅长途，口渴自汗而吐血者，此伤暑也，益元散清之。夏令火炎，更乘秋燥，发而乾咳，脉数大而吐血者，此燥火焚金也，三黄解毒汤降之，此外感之治法也。又如阴虚吐血者，初用四生丸、十灰散以化之，兼用生地黄汤以清之。吐止，则用地黄丸补之。阳虚大吐，血成升斗者，初用花蕊石散以化之，随用独参汤以补之，继则用四君八珍等以调之。脏寒吐血，如天寒地冻，水凝成冰也，用理中汤以温之。其或七情气结，怒动肝火者，则用加味逍遥散以疏达之。伤力吐血者，则用泽兰汤行之，此内伤之治法也。夫血以下行为顺、上行为逆。吐暴之时，气血未表，饮食如常，大便结实，法当导之下行。病势既久，气血衰微，饮食渐减，大便不实，法当养阴血兼补脾气。大凡吐血咯血，须用四君子之类以收功。盖阴血生子阳气，脾土旺则能生血耳，治者念之。」
统观吐血一篇，与前虚劳门参看，治法详备。所列各方，治标者多，治本者少，皆可暂用，而其中致病之固未备；《临症指南》内诸法皆备，其中菸酒伤肺二条，尤切今日之症，宜合参之。

头痛  ***************************
「偏头风者，半边头病。有风热、有血虚。风热者，筋脉抽搐，或鼻塞，常流浊涕，精空膏主之；血虚者，昼轻夜重，痛连眼角，逍遥散主之。」
血虚头痛，宜四物汤加黄精以补其脑。
「肾厥头痛者，头重足浮，腰膝痠软，经所谓下虚上实是也。肾气衰，则下虚，浮火上泛，故上实也。然肾经有真水虚者，脉必数而无力。有其火虚者，脉必大而无力。水虚六味丸，火虚八味丸。」
火虚则肾寒，脉多沉坚，按之如铁条者多。总以腰痛脊冷，定为阳虚，发烧、手足心皆热；定为阴虚。尽信脉，恐误事！
「破脑伤风者，风从破处而入，其症多发搐搦，防风散主之。」
凡治破伤风，防风散服一剂以驱风后，急应服鱼螵、艾叶，《医宗金鉴》内有江螵丸一方，最为灵效。

心痛  ***************************
「气痛者，气壅攻刺而痛，游走不定也，沉香降气散主之；血痛者，痛有定处而不移，转侧若刀锥之刺，手拈散主之；热痛者，舌燥唇焦，溺赤便闭，喜冷畏热，其痛或作或止，脉洪大有力，清中汤主之；寒痛者，其痛暴发，手足厥冷，口鼻气冷，喜热畏寒，其痛绵绵不休，脉沉细无力，姜附汤加肉桂主之；饮痛者，水饮停积也，呕吐涎，或咳或噎，甚则摇之作水声，脉弦滑，小半夏加茯苓汤主之；食病者，伤于饮食，心胸胀闷，手不可按。或吞酸嗳腐，脉紧滑，保和汤主之；虚痛者，心悸怔忡，以手按之则痛止，归脾汤主之；虫痛者，面白唇红，或唇之上下有白斑点，或口吐白沫，饥时更甚，化虫丸主之；疾病者，触冒邪祟，卒尔心痛，面目青黯，或昏愦谵语，脉来乍大作小。或两手如出两人。神术散、葱白酒、生姜汤并主之。此治心痛之大法也。」
综观篇内气、血、寒、热、饮食及虚痛等症，治法详明，列症显亮，后列诸方，平稳可用；惟皆系下泄之药，宜于病势正盛之时，若病已将开，身体弱损者，仍当遵建中意，用人参、桂枝、大枣、甘草，使中焦之气血旁行，不专下泄，自然流布于四体，结开痛止，庶无暴脱之患。缘心痛不比他脏之病，用药稍差，性命即危，无结滞则不痛，而其结滞又不可急攻，只须缓缓开解，更不可用黄耆大补，一骤补则瘀血攻心矣。暑月更不可补。
《临症指南》本篇内，受惊，心漾漾作痛，逍遥散去柴胡加钩藤、丹皮；劳伤血滞，用生鹿角、当归须、桃仁、半夏、生姜；营络伤、急心痛，用人参、桂枝、炙草、白蜜、川椒：亦即建中行营之义，其法出《金匮要略》，是此篇主脑。
●手拈心　治血积心痛。
元胡索（醋炒）　香附（酒炒）　五灵脂（去土醋炒）　没药（箬上炙乾，等分）
共为细末。每服三钱，热酒调下。血老者，用红花五分、桃仁十粒，煎酒调下。
此古方也，用之甚效。然体虚之人，有血动心摇、倾刻垂危之虑，实见此症，亦只用一钱可也。

胸痛  ***************************
「胸者，肺之分野。然少阳胆经受病，亦令胸痛，此邪气初传入里，而未深入于里，故胸痛也，古方用柴胡汤加枳壳治之。如未应，本方对小陷胸汤一服，其效如神。又风寒在肺，胸满痈，气喘，宜用甘桔汤，加理气散风之剂。又饮食填塞者，宜用吐法。」
首段系伤寒少阳经症，即遵伤寒治法。次段风邪在肺，如嗽者，加紫苑、柴胡，隆冬大寒加款冬花；理气以白蔻仁、桑白皮力主，散风以防风、荆芥力主，定喘加马兜铃。末段饮食伤，有风寒者应吐，无风寒者三消散加槟榔、桑白皮。
人有奔驰劳碌，心绪急迫而胸痛者，血也。经曰：血并于膈上，热中之症也，宜元明粉、槟榔、花蕊石下泄其血。详见喻氏《寓意草》。

肋痛  ***************************
「杂症肋痛，左为肝气不和，用柴胡疏肝散。七情郁结，用逍遥散。若兼肝火、痰饮、食积、淤血、随症加药。右为肝移邪子肺，用推气散。凡治实症肋痛，左用枳壳。右用郁金，皆为的剂。然亦有虚寒作痛、得温则散、按之则止者、又宜温补。不可拘执也。」
此篇及后列三方，大意已赅。惟因怒而痛，忌柴胡，遵《临症指南》加降香、栀子、石斛；痛而有痰者，加半夏、白芥子；血络瘀痹者，加桃仁、归须；虚者，大佐参、术；总不外此治左、治右二方。
肋为少阳部位，久痛无不口苦，无他表症，莫作外感治也。

胃脘痛  ***************************
「胃脘病，治法与心痛相仿。但停食一症，其胀痛连胸者，吐之。胀痛连腹者，下之。其食积之轻者，则用神术散消之。又有胃脘脓症呕而吐浓血者，不得妄治。韦云：呕家有脓不须治。呕脓尽自愈。」
按《临症指南》此篇以肝犯胃痛多，其外则阳虚，血瘀二症。肝犯胃者口必酸或苦，主以延胡索、半夏、川楝子；阳虚者必呕，主以参、附、白术、大枣；血瘀者大便必黑，主以归须、桃仁；此症属热者少，忌芩、连、知、柏，气壅者多，亦忌黄耆。
胃脘痛，除食积之外，皆气裹寒、寒聚血凝也。汪訒庵主以良姜、香附、后人加以薏米、桃仁，一和宗筋，一化瘀血也。其疼势横布者佐枳壳，其疼势直下者佐木香，无不速效。但良姜有毒，总须米汤浸透蒸熟再用。

腹痛  ***************************
「腹中痛，其寒热、仑积、气血虫盅。办法亦与心痛相符。惟有肝未乘脾、搅肠沙，腹内痛。兹三症有不同耳。经云：诸痛皆属于肝。肝木乘脾，则腹痛，仲景以芍药甘草汤主之。甘草味甘，甘者己也。芍药味酸，酸者甲也。甲己化土，则肝木平，而腹痛止矣。伤寒症中，有由少阳传入太阴而腹痛者，柴胡汤加芍药。有因误下传入太阴而腹痛者，桂枝汤加芍药，即同此意。寻常腹痛，全在寒热食积，分别详明为主。凡腹病乍作乍止，脉洪有力热也，以芍药甘草汤加黄连清之。若嗳腐吞酸，饱闷膨胀，腹中一条槓起者，是食积也，保和丸消之。消之而痛不止，便闭不行，腹痈拒按者，三黄枳术丸下之。设或下后仍痛，以手按其腹，若更痛者，积未尽也，仍用平药再消之。若按之痛止者，积已去而中气虚疼，五味异功散朴之。若消导攻下之后，渐变寒中，遂至恶冷喜热，须易温中之剂，此火痛兼食之治法也。若腹痈绵绵不减，脉迟无力者，寒也，香砂理中汤温之。若兼饱闷胀痛，是有食积，不便骤补，香砂二陈汤加姜桂楂芽厚朴，温百消之。消之而痛不止。大便反闭，名曰阴结，以木香丸热药下之。下后，仍以温剂和之，此寒痛兼食之治法也。若因声气壅塞，走注疼痛，木香调气散散之。若因瘀血积聚，呆痛不移，泽兰汤行之。虫啮而痛，唇有斑点，饥时更甚，化虫丸消之。伤暑霍乱，四味香薷饮解之。更有乾霍乱症，欲吐不得吐，欲泻不得泻，变在须臾，俗名搅肠沙是也。更有遍体紫黑者，名曰乌沙胀，急用烧盐，和阴阳水吐之，或用四陈汤服之，外用武候平安散。点左右大眼角，其人即苏。其腹内痈一症。当脐肿痛，转侧作水声，小便如淋，千金牡丹皮散化之。古方治腹痛症，多以寒者为虚，热者为实，未尽然也。盖寒症亦有实痛者，热症亦有虚痛者。如寒痛兼食则为实矣。挟热久痢则为虚矣。凡看症之法，寒热虚实，互相辨明，斯无误也。」
此篇专指脐之上及绕脐而言，足太阴脾经之病，无积聚者，只调本脏气血，有积食积血者，须兼胃治，篇中论治极详，后列各方，皆先辈阅历之言，与《临症指甫》大意皆合。其伤暑、霍乱、搅肠沙及乌沙胀等病，已列专门，未详者皆载《临症指南》暑症篇，可合参之。更有天非炎热，而为秽浊阻气者，与受暑相等，总以藿香、厚朴为君，其痛由左起者，肝木犯脾，随症皆佐青皮、香附；痛在正中者，宗筋病也，佐薏仁、木瓜；痛偏于右者，肺气并阻也，佐桑皮、白蔻仁、杏仁；痛而小便闭者，佐川椒、泽泻；大便闭者，后方自有通法，不必复赘。
●三黄枳术丸　消热食、除积滞、腹痛拒按、便闭溺赤、名曰阳结。宜用本方。若冷食所伤。宜用木香丸。若冷热互伤。须酌其所食冷热之多寡而并用之。此东垣之法也。
黄芩（一两）　黄连（五钱）　大黄（七钱五分）　神麴　白术　枳实　陈皮（各五钱）
荷叶一枚，煎水叠为丸，量虚突用。
腹痛症虽有实热，只在肠胃，断无心、肾、脾、肺皆火之理，大黄加山楂下之，已为杂症中之猛药矣，岂可兼用芩、连，损阳败胃耶？况甘肃地气较寒，此方万勿轻用！
●木香丸
治寒积冷食、腹痛拒按、或大便闭结，谓之冷闭，名曰阴结。本方攻之。
木香　丁香（一钱五分）　乾姜（三钱）　麦芽（炒，五钱）　陈皮（三钱）　巴豆（支壳炒黑，三十粒）
神麴煮糊为丸，每服十丸、或二十丸、开水下、痛甚者倍之、所食之物、应随利出、如利不止、以冷粥饮之、即止。
古方中用巴豆多佐丁香，或有相需之理，已恐以火济火，肠胃腐烂，岂可再加乾姜？此方更不可轻用！
●四陈汤
除皮（去白）　除香圆（去穰）　陈枳壳（去穰面炒）　陈茶叶
等分为末，每服三钱，开水点服。
此药以藿香煎汤，冷凉和服，其效如神。

小腹痛  ***************************
「寻常小腹痈，多属疝瘕奔豚之类。书云：男子外结七病，女子带下瘕聚。」古人更有痃癖症瘕之名，皆一类也。痃如弓弦，筋扛起也。癖者隐辟，沉附著骨也。症则有块可征，犹积也，多属于血。瘕者假也，忽聚而忽散，气为之也。奔豚者，如江豚之上窜，冷气上冲也。其症瘕之气，聚子小肠，则曰小肠气。聚于膀胱，则曰膀胱气也。小肠气，矢气则快。膀胱气，少腹热，若沃以汤，涩于小便也。凡治少腹痛，当用坠降之药，其行气皆当用核，乃能宣达病所以取效也，橘核丸、奔豚丸并主之。」
此篇除伤寒厥明症外，其杂症中之小腹痛，不外症瘕疝气，奔豚痃癖，皆属于寒；惟淋症之小腹痛，则属于热。各有本门。初治以药攻病，当遵《临症指南》，久则必虚。攻病既动，亦当参以补法。可于《景岳全书》中求之。
●橘核丸　通治症瘕痃癖，小肠膀胱等气。」
橘核（盐酒炒，二两）　川楝子（煨去肉）　山楂子（炒）　香附（姜汁浸炒，各一两五钱）　荔枝核（煨研）　小茴香（微炒，各一两）　神麴（四两）
煮糊为丸、如桐子大、每服三钱、淡盐水下。寒甚、加附子五钱、肉桂三钱、当归一两，有热、加黑山栀七钱；又疝气症、表寒束其内热，丹溪以黑山栀吴茱萸并用。按此二味、若寒热不调者，加入丸中更佳。若胞痹小便不利、去小茴、加茯苓、车前子、丹参，黑山栀。
症瘕疝气，痃癖奔豚，皆寒症也。此方取用各核，直达小腹，深得气味之理，必曰寒甚始加桂、附者，盖凡此数症，下元既寒，火逼肺胃者多，故不敢列于原方之内，此古人之苦心也。经曰：任脉为病，男子内结七疝，妇女带下瘕聚。肝经为病亦同。吴萸、龟版二味，此方所不可少，非吴萸不能驱肝寒，非龟版不能通任脉也。肉桂可量寒之轻重加之，附子有上升之性，不可用也。便结阴虚者加熟地，便溏气虚者加何首乌。

身痛  ***************************
「身体痛，内伤外感均有之。如身痛而拘急者。外感风寒也；身痛如受杖者，中寒也；身痛而重坠者，湿也；若劳力辛苦之人，一身痠软无力而痛者，虚也。治法：风则散之，香苏散。寒则温之，理中汤。湿则燥之，苍白二陈汤。虚则补之，补中益气汤。大抵身痛多属于寒，盖热主流通、寒主闭塞也。无论风湿与虚，挟寒者多，挟热者少，治者审之。」
伤寒太阳症，重者身疼，详在各书。重者麻黄汤，轻者羌活、桂枝。中寒症之身疼，指甲必青，详载《医门法律》，不外黑铅丸、理中汤二方。其馀杂症，即此风、寒、湿、虚四者尽矣。属寒者多，属虚者尤多，盖气虚则身重，重极则痛也。所列各方，治风治湿时多加参、术主要。

肩背臂膊痛  ***************************
「肩臂痛，古方主以茯苓丸，谓痰饮为患也，而亦有不尽然者。凡背痛多属于风；胸痛多属于气；气滞则痰凝，脏腑之病也，背为诸腧之所伏。凡风邪袭人，必从腧入，经络之病也。间有胸痛连背者，气闭其经也。亦有背痛连胸者，风鼓其气也，治胸痛者理痰气，治背痈者祛风邪。此一定之理。理痰气。宜用木香调气散，并前丸：祛风邪。宜用秦艽天麻汤；挟寒者，加附桂；挟虚者，以补中益气加秦艽天麻主之。如或风邪痰气，互相鼓煽，痰饮随风，走入经络，而肩背肿涌，则煎丸二方，须酌量合用，治无不效矣。」
肩臂疼痛，本书主以风、痰二义，后列二方以化痰驱风为主，皆初入手时气血尚盛时之治法也。《临症指南》此门列十馀方，专以营卫为主，用桂枝、黄耆为君；盖桂枝行营气，生黄耆补卫气也。营卫流通，诸痛自止；初起先遵此书，三五剂后，当遵《监症指南》。
●茯苓丸
茯苓　半夏（姜汁炒，各二两）　风化硝　枳壳（面炒，各五钱）　姜汁糊丸，如桐子大，每服二三十丸，淡姜汤下。
此方宜去风化硝，加白术、胆南星。
●秦艽无麻汤
秦艽（一钱五分）　天麻　羌活　陈皮　当归　川芎（各一钱）　炙甘草（五分）　生姜（三片）　桑枝（酒炒，二钱）
水煎服。挟寒，加附子、桂枝。
此方应去羌活，加桂枝、生黄耆。
肺脉起于手大指，为手六经之宗，凡肩臂痛以肺为主明矣。有困胃虚不能束筋者，有因肝虚血不能荣筋者，随症佐治；胃虚加白术、薏仁、饴糖，肝虚加天麻、羚羊角，如寒酌加桂、萸，更有兼虚者，当详考《景岳全书》。

腰痛  ***************************
「腰涌，有风、有寒、有湿、有热、有瘀血、有气滞、有疾饮、皆标也，肾虚其本也。腰痛拘急，牵引腿足，脉浮弦者，风也。腰冷如冰，喜得热手熨，脉沉迟，或紧者，寒也，并用独活汤主之。腰痛如坐水中，身体沉重，腰间如带重物。脉濡细者，湿也，苍白二陈汤加独活主之。若腰重疼痛，腰间发热，痿软无力，脉弦数者，湿热也，恐成痿症。前方加黄柏主之。若因闪挫跌扑，瘀积于内，转侧若刀锥之刺，大便黑色，脉涩或芤者，瘀血也，泽兰汤主之。走注刺痛，忽聚忽散，脉弦急者，气滞也，橘核丸主之。腰间肿，按之濡软不痛，脉滑者，痰也，二陈汤加白术、萆薢、白芥子、竹沥、姜汁主之。腰痛以脱，重按稍止，脉细弱无力者，虚也，六君子汤加杜仲、续断主之。若兼阴冷，更佐以八味丸。大抵腰痛，悉属肾虚。既挟邪气，必须祛邪，如无外邪，则惟朴肾而已。然肾虚之中，又须分辨寒热二症，如脉虚软无力，溺清便唐，腰间冷痛，此为阳虚，须朴命门之火，则用八味丸。若脉细数无力，便结溺赤，虚火时炎，此肾气热髓减骨枯，恐成骨痿。斯为阴虚，须补先天之水，则用六味丸，合补阴丸之类。不可误用热药以灼其阴，治者审之。」
此篇所论，义精法备，与《临症指南》《景岳全书》皆合。所列「腰冷如冰。喜得热手熨。脉沉迟。或紧者。寒也。」此寒字乃外侵之寒，非阳虚内寒也。后列独活汤，风寒之偏轻偏重，未甚分明；苍白二陈汤内无下部去湿之药，各于方下注之。
●独活汤
治肾虚，兼受风寒湿气。
独活　桑寄生　防风　秦艽　威灵仙　牛膝　茯苓（各一钱）　桂心（五分）　细辛　甘草（炙，各三分）　当归　金毛狗脊（各二钱）　生姜（二片）
水煎服。丹溪云：久腰痛。必用官桂开之方止；寒甚者，更加附子，但有湿热。则二者皆不宜用。
风多寒少者去桂心、细辛，加虎骨；寒多风少者去防风、秦艽，加鹿角霜、骨碎补，更加猪脊髓同煎，方能取效。
●苍白二陈汤
苍术　白术（各一钱）　陈皮　茯苓　半夏（姜汁炒）　甘草（炙，各一钱五分）
姜一片、大枣二枚，水煎服。
本方内无下部去湿之药，宜遵《临症指南》加川萆薢、蚕沙；湿甚者酌加防已。
●补阴丸
治肾气热，腰软无力，恐成骨痿。
熟地（三两）　丹皮　天冬　当归　枸杞子　牛膝　山药　女贞子　茯苓　龟版　杜仲　续断（各一两二钱）　人参　黄柏（各五钱）
石斛四两熬膏，和炼蜜为丸。每早淡盐水下三钱。
既用黄柏，不可再用龟版，以伤元阳。盖腰疼无真实热之症也。湿热亦偶有耳。此《丹溪心法》原方，《景岳全书》辨之甚明，详《本草正》龟版、知母二条下。

痹（鹤膝风）  ***************************
「痹者，痛也。风寒湿三气杂至，合而为痹也。其风气胜者为行痹，游走不定也；寒气胜者为痛痹；筋骨挛痛也，湿气胜者为著痹，浮肿重坠也。然既日胜，则受病有偏重矣。治行痹者，散风为主，而以除寒祛湿佐之，大抵参以补血之剂，所谓治风先治血，血行风自灭也。治病痹者，散寒为主，而以疏风燥湿佐之，大抵参以补火之剂；所谓热则流通，寒则凝塞，通则不痛，痛则不通也。治著痹者，燥湿为主，而以祛风散寒佐之。大抵参以补脾之剂。盖土旺则能胜湿，而气足自无顽麻也。通用蠲痹汤加减主之。痛甚者，佐以松枝酒。」
痹症历考各书，皆以风、寒、湿为主病。后列之方照病加减，已得要领；但痹为久病，气血必虚，《临症指南》及《景岳全书》皆以补法参佐，详载各书，不能备录，大约营气虚者，身热心烦，宜佐人参、桂枝、归身、大枣，卫气虚者，佐人参、黄耆、小茴香、故纸；胃虚便溏者，佐白术、肉豆蔻、茯苓、泽泻；腰疼者，佐熟地、鹿茸、杜仲；宣补兼施，方能奏效，不可专用消散，致成身寒多汗败症也。
「复有患痹日久，腿足枯细，膝头肿大，名曰鹤膝风。此三阴本亏，寒邪袭于经络，遂成斯症，宜服虎骨胶丸，外贴普救万全膏，则渐次可愈。失此不治，则成痼疾，而为废人矣。」
鹤膝风之已成者，风裹败血，聚于膝骨；盖骨之下，药力难到，有善针者。以艾火麝火针刺之；无善针者，照膝上两穴以艾炙之；瘀血溃脓，用补剂调理方愈。徒恃药力，奏功者少。
●蠲痹汤
通治风寒湿三气合而成痹。
羌活（行上力大）　独活（行下力专，各一钱）　桂心（五分）　秦艽（一钱）　当归（三钱）　川芎（治风先活血，七分）　甘草（炙，五分）　桑枝（三钱）　海风藤（二钱）　乳香（透明者）　木香（止痛须理气，各八分）
水煎服。风气胜者更加秦艽防风；寒气胜者加附子；湿气胜者加防已萆薢苡仁；痛在上者去独活加荆芥；痛在下者加牛膝；间有湿热者，其人舌乾喜冷、口渴溺赤、肿处热辣，此寒久变热也，去肉桂加黄柏三分。
风气胜者可增虎骨，痛在下者宜去羌活。
●虎骨膏丸
治鹤膝风，并治瘫痪诸症。
虎骨（二斤，锉碎洗净、用嫩桑枝、金毛狗脊、去毛、白菊花去蒂各十两、秦艽二两煎水、熬虎骨成胶、收起如蜜样和药为丸、如不足量加炼蜜。）　大熟地（四两）　当归（三两）　牛膝　山药　茯苓　杜仲　枸杞　续断　桑寄生（各二两）　熟附子（七钱）　厚肉桂（去皮、不见火，五钱）　丹皮　泽泻（八钱）　人参（二两、贫者以黄耆四两代之）
上为末，以虎骨胶为丸，每早开水下三钱。
如无全虎骨，可加虎胫骨一对。此方以追风和血为主，不在温补，可去熟地、附子，加松节、苏木、独活。

痿  ***************************
「痿，大症也。诸痿生于肺热。经云：五脏因肺热叶焦，发为痿躄。肺气热，则皮毛先痿而为肺鸣；心气热，则脉痿胫纵，不任地；肝气热，则筋痿，口苦而经挛；脾气热，则肉痿，肌肤不仁；肾气热，则骨痿，腰脊不举。丹溪治法，泻南方，补北方。泻南方则肺金不受刑，补北方则心火自下降。俾西方清肃之令下行，庶肺气转清，筋脉骨肉之间，湿热渐消，而痿可愈也。然经云：治痿独取阳明，何也？盖阳明为脏腑之海，主润宗筋，宗筋主束骨而利机关也。阳明虚，则宗筋纵，带脉不引，故足痿不用也。由前论之，则曰五脏有热，由后论之，则曰阳明之虚，二说似异而实同。盖阳明胃属湿土，土虚而感湿热之化，则母病传子，肺金受伤，而痿症作矣。是以治痿独取阳明也。取阳明者，所以祛其湿，泻南补北者所以清其热，治痿之法，不外补中祛湿、养阴清热，而已矣。」
痿字从委，言腿足不用如委弃，肺热叶焦者，血不养筋也，阳明空虚者，宗筋不润也，合二义而参之，其为筋病也明矣。先生主湿立论，只备一格，且知母、黄柏，岂可加于久卧之人。考《临症指南》痿门所列二十馀方，从肺热湿热者，十中二三，从肝肾虚损者，十中七八，盖肝主筋、肾主骨也。舒筋如羚羊角、杜仲，息风如天麻、女贞子，此从乎肝者也；壮骨如鹿茸、鹿角、骨碎补、巴戟天，从乎肾者也，主以滋阴为本；滋肺百合、沙参，滋胃饴糖、玉竹，气虚佐参、术，血虚佐归、地，不能定以成方也。
●五痿汤
治五脏痿。
人参　白术　茯苓（各一钱）　甘草（炙，四分）　当归（一钱五分）　苡仁（三钱）　麦冬（二钱）　黄柏（炒褐色）　知母（各五分）
水煎服。心气热，加黄连三分、丹参、生地各一钱；肝气热，加黄芩丹皮牛膝各一钱，脾气热，加连翘一钱、生地一钱五分；肾气热，加生地、牛膝石斛各一钱五分；肺气热，加天冬百合各二钱；挟痰，加川贝竹沥；湿痰，加半夏曲；瘀血，加桃仁红花。如气血两虚，另用十全大补汤。肾肝虚热、髓减骨枯，兼用虎潜丸主之。
此方去黄柏、知母，加地骨皮、泽泻、仍合清热利湿之旨，而无灭火绝阳之患，斯力全璧。仍照所列加减法。
●虚潜丸
龟版（四两）　杜仲　熟地（各三两）　黄柏（炒褐色）　知母（各五钱）　牛膝　白芍药　虎骨（酒炙酥）　当归（各二两）　陈皮（四钱）　乾姜（二钱）
为末。酒糊丸，每服二钱。淡盐水下，加人参一两尤妙。
此方去知母、黄柏，加牛腿骨髓、骨碎补以治骨痿，曾见奏效。

脚气  ***************************
「脚气者，脚下肿痛，即痹症之类也。因其痛专在脚，故以脚气名之。其肿者，名湿脚气。不肿者，名乾脚气。湿脚气，水气胜也，槟榔散主之。乾脚气，风气胜也，四物汤加牛膝木瓜主之。」
脚气一症，属风者少，属湿者多。属风者于槟榔散中加桂枝、川椒可愈；属湿者必须先用补中、归脾等药，留其湿在中焦，而后以五苓加川椒利之，方为合法；不可徒用坠药，因下愈坠而愈肿也；用湿相搏者，散风药中加苍术、泽泻。湿气重者，以艾叶、苍术、川椒、枯矾为粗末，隔布包脚，取效甚速。

疠风  ***************************
「疠风，癞也，俗称大麻风。湿热在内，而为风鼓之，则肌肉生虫，白屑重叠，搔痒顽麻，甚则眉毛脱落，鼻柱崩坏，事不可为矣。治法：清湿热、祛风邪，以苦参汤、地黄酒并主之。外以当归膏涂之，往往取效，未可据视为废疾而忽之也。」
凡此毒症，内服之药功居半，外涂之药功居半，且非毒不能攻毒，轻描淡写无益也。各参鄙见，注于后方之下。
●苦参汤
苦参（一钱五分）　生地（二钱）　黄柏（五分）　当归　秦艽　牛蒡子　赤芍　白蒺藜　丹参　丹皮　银花　贝母（各一钱）　甘菊（三钱）
水煎服。此方内应加防风五分、苍术一钱、酒炙大黄五六分，合防风通圣散意，内外两解，方合治法。盖胃主肌肉，胃无浊液，肌肉安得腐烂。非大黄不能利之也。
●加味当归膏
治一切疮疹，并痈肿收口皆效。
当归　生地（各一两）　紫草　木别子肉（去壳）　麻黄　大枫子肉（去壳、研）　防风　黄柏　元参（各五钱）　麻油（八两）　黄腊（二两）
先将前九味、入油熬枯、滤去渣、再将油复入锅内、熬至滴水成珠、再下黄腊、试水中不散为度、倾入盖碗内、坐水中出火三日、听搽。
未破之前应用此膏，既破之后，则药膏毒水两不相入，可去黄腊、麻油，加铜绿、枯矾、轻粉，改为药面，拔出毒水，方能结痂。

噎嗝  ***************************
「古方治噎嗝，多以止吐之剂通用。不思吐，湿症也，宜燥。噎嗝，燥症也，宜润。经云：三阳结谓之隔。结：结热也，热甚则物乾。凡噎隔症，不出胃脘乾藁四字，藁在上脘者，水饮可行，食物难入。藁在下脘者，食虽可入，久而复出。夫胃既藁矣，而复以燥药投之，不愈益其燥乎，是以大小半夏二汤，在噎嗝门为禁剂。子尝用启膈散开关，更佐以四君子汤调理脾胃。挟郁者，则用逍遥散主之。虽然药逍遥而人不逍遥，亦无益也。张鸡峰云：此症乃神思间病，总当内观静养。斯言深中病情。然其间有挟虫、挟血、挟痰与食而为患者。皆当按法兼治。不可忽也。」
三阳者，足阳明胃、手阳明大肠、手太阳小肠也。火结三阳，津液乾枯，故大便燥结，食入即吐，甚者食不能入矣。《医门法律》专主清凉滋润，深合经旨；《景岳全书》兼用补法，虽与经旨不合，然实有胃气将绝者，非参莫挽，加入清凉滋润和血药内可也。若参、耆、术则断无用理。《临症指南》列十馀方；大意皆遵喻氏和血润燥之旨，惟后列附子、丁香等方，皆治反胃之药，与此门无干也。余在南方，见前辈于和血润清火解郁药中，加蜣螂攻大肠之干粪，用泥蝤通小肠之道路，十中可愈二三。至于用药，润燥则麦冬、天冬、紫石英、梨汁、藕汁、蔗汁、牛乳、麻仁，和血则桃仁、归尾、赤芍，化痰则竹沥、牛黄，顺气则山楂、橘红，用柔不用刚，用润不用燥而已。食不入者，开贲门，多用杏仁，食入即吐者，开幽门，多加桃仁，斟酌轻重施治。
格咽之与反胃，病虽相似，其病源则有霄壤之别，盖反胃之因有三：轻者肝经阴邪犯胃，主以代赭旋覆汤加吴茱萸；重者幽门努肉瘀血翻腾，遵古法用虎肚以蚀去之；再重者胃阳虚也，用理中法加粳米、饴糖。或曰：何以别之？盖格咽症面必黎黑，反胃症则或青或黄；格咽症大便始终于结，攻之不软，反胃症则或结或清，一攻即泻；格咽胃脉必坚搏，反胃则浮大或微弱也。

痢疾  ***************************
「古人治痢多用坠下之品，如槟榔枳实厚朴大黄之属，所谓通因通用，法非不善矣。然而效者半，不效者半。其不效者，每至缠绵难愈。或呕逆不食，而成败症者，比比皆是。予为此症，仔细揣摩不舍置，忽见烛光，遂恍然有得。因思火性炎上者也，何以降下于肠间而为痢？良由积热在中，或为外感风寒所闭，成为饮食生冷所遏，以致火气不得舒伸，逼迫于下，里急而后重也。医者不察，更用槟榔等药下坠之，则降者愈降，而痢愈甚矣。予因制治痢散，以治痢症初起之时。方用葛根为君，鼓舞胃气上行也，陈茶苦参为臣，清湿热也。麦牙山楂为佐，消宿食也。赤芍药广陈皮为使，所谓行血则便脓自愈，调气则后重自除也。制药普送，效者极多。惟于腹中胀痛，不可手按者，此有宿食，更佐以朴黄丸下之。若日久脾虚，食少痢多者，五味异功散，加白芍黄连木香清而补之。气虚下陷者，补中益气汤升提之。若邪热秽气，塞于胃脘，呕逆不食者，开噤散以启之。若久痢变为虚寒，四肢厥冷，脉微细，饮食不消者，附子理中汤加桂温之。夫久痢必伤肾，不为温暖元阳，误事者众矣，可不慎与。」
痢疾古方甚多，用之效与不效参半，先生发表之论，开前贤所未发，与《医门法律》大旨相合，《法律》主以柴胡升举少阳，后指邪气久陷者而言，若治初起，不若葛根之直捷也。至于暑、湿、风、火、寒、热、轻、重、气分、血分之分别，当照《临症指南》用药之法，参入后方之内；暑、湿相兼者，姜、连、藿香并用；在气分者多胀闷，厚朴、木香由主；在血分者小腹痛甚，便带血积，芍药、没药、乳香为主；小便闭者，多用滑石，微佐车前、泽泻；下寒者佐温法，肉桂、厚朴并行；气虚者佐补法，人参、木香并施；久痢阳虚者，悉从温补，景岳胃关煎及补脾、补中、八味、右归各方，随人施治；若虚滑已极，诃黎勒、肉豆蔻所不能止者，必须遵桃花汤意，用赤石脂矣。后列各方及《景岳全书》各方，参以《临症指南》，兼寒兼热，临时斟酌。
●治痢散
专治痢疾初起之时，不论赤白皆效。
葛根　苦参（酒炒）　陈皮　陈松萝茶（各一斤）　赤芍（酒炒）　麦芽（炒）　山楂（炒，各十二两）
上为细末、每服四钱、水煎、连药末服下、小儿减半、忌荤腥面食煎炒闭气发气诸物、本方加川连四两、尤效。
此药宜用鲜姜汤下，方得寒热调济之妙。
●补黄丸
治痢疾初起、腹中实痛、不得手按、此有宿食也、宜下之。
陈皮　厚朴（姜汁炒，各十二两）　大黄（酒蒸，一斤四商）　广木香（四两）
荷叶水叠为丸、如绿豆大、每服三钱、开水下、小儿一钱。
此南方湿热之处，急攻热毒之药，与西北地气寒冷者不宜，可以山楂、黄芩二味代之。
●开噤散
治呕这食不入，书云：食不得入、是有火也、故用黄连，痢而不食，则气益虚、故加人参、虚人久痢、并用此法。
人参　川黄连（姜水炒，各五分）　石菖蒲（不见铁，七分）　丹参（三钱）　石莲子（去壳、即建莲中有黑壳者）　茯苓　陈皮（各一钱）　陈米（一撮）　冬瓜仁（去壳，一钱五分）　荷叶蒂（二个。）
水煎服。
方中之石莲子，并非「建莲中有黑壳者」，系另一种色极黑、质极坚、味极苦者是也。

泄泻  ***************************
「书云：湿多成五泻　泻之属湿也明矣。然有湿热、有湿寒、有食积、有脾虚、有肾虚，皆能致泻，宜分而治之。假如口渴溺赤，下泻肠垢，湿热也；溺清口和，下泻清穀，湿寒也；胸满痞闷，嗳腐吞酸，泻下臭秽，食积也；食少便频，面色㿠白，脾虚也。治泻，神术散主之。寒热食积，随症加药。脾虚者，香砂六君子汤；肾虚者。加减七神丸。凡治泻，须利小便。然有食积未消者，正不宜利小便，必俟食积既消，然后利之，斯为合法。」
凡泻皆脾经症，治之之要有三：曰舒散，曰调达，曰温固而已。舒散者主在暑湿，香薷、藿香是也；调达者主在时行不正之气，藿香梗、苏梗是也；温固者主在脾虚，白术、菟丝是也。真脾虚者，又必须补火以助土，故纸、杜仲、胡桃肉是也。久泻者脾虚胃虚，中气必陷，补中益气汤去柴胡，加泽泻、诃黎勒、肉豆蔻，应手奏效。更有肝脾两虚、心脾两虚、肾脾两虚及肝邪犯胃各症，实在夹热，实在积聚者，不过十中之一二耳。所列各方，对症者加减酌用，未备者在《临症指南》案中求之。

疟疾  ***************************
「疟者，暴疟之状，因形而得名也。经曰：阴阳相搏而疟作矣。阴搏阳而为寒；阳搏阴而为热。如二人交争，此胜则彼负，彼胜则此负，阴阳互相胜负，故寒热并作也。善治疟者，调其阴阳，平其争胜，察其相兼之症，而用药得宜，应手可愈。大法：疟疾初起，香苏散散之，随用加减小柴胡汤和之。二三发后，止疟丹截之。久疟脾虚，六君子汤加柴胡补之。中气下陷，补中益气汤举之。元气既回，疟症自止。书云：一日一发者，其病浅，两日一发者。其病深，三日一发者，其病尤深。然而寒热往来，总在少阳，久而不愈，总不离乎脾胃。盖胃虚亦恶寒，脾虚亦发热也，疏理少阳，扶助脾胃，治疟无馀蕴矣。」
疟症寒热往来，不离少阳，《医门法律》论之甚详。邵新甫注《临症指南》乃神而明之之言，初学者其可舍有定之津梁而望海茫茫也。惟此篇名目未分，须遵各书表而出之：热而无寒者，瘅疟也。主以知母、花粉、竹叶、麦冬；重者加石膏，更遵《本草纲目》用豌豆苗，古方称为翘摇者也，立见神效。心烦溺赤、热多寒少、多晕目昏、六月以前得者，温疟也；主以连翘、竹叶、桑叶、花粉、黄芩、女贞；盛暑而发者，暴疟也。照温疟法，多用竹叶、荷叶、香薷，加西瓜水同煎更效。舌白身重、四肢寒者，湿疟也。主以草果、厚朴，甚者用苍术。肝脾肺肾不和，皆能为疟，虽不离手少阳，而有某经之症，须加某经之药，无论燥湿寒热，必佐利痰，热痰用竹沥，湿痰用半夏；补虚用参、术而不用黄耆，驱寒用姜、桂而不用附子，消积用山楂而不用大黄；总不可轻用常山截止，使邪气内攻也。
●止疟丹
治疟症二三发后、以此止之、应手取效。
常山（火酒炒）　草果仁（去壳）　半夏曲（姜汁炒）　香附米（酒炒）　青皮（去穰醋炒，各四两）
真六神麴十二两为末、用米饮煮糊为丸、如弹子大、朱砂为衣、轻者一丸、重者二丸、红枣五六枚、煎汤化下。
清晨面东空腹服。
此法非十馀发后，断断不可轻用，尝见邪气内攻，坏在顷刻也。

论水肿鼓胀  ***************************
「问曰：水肿鼓胀。何以别之。答曰：目窠与足先肿。后腹大者。水也。先腹大。后四肢肿者。胀也。然水肿亦有兼胀者。胀亦有兼水者。须按其先后多寡而治之。今分为两门。治者宜合参焉。」
水鼓气鼓，《临症指南》列为一门。盖因水肿由湿而得，脾阳虚弱，土不制水，原有不兼气者；而气鼓则中焦郁遏，脾胃失其燥消之职，未有不聚水者。此外血蛊、虫蛊，皆致肿胀，分之不止两门，合之只是一肿，就症论症，不必斤斤分门别类也。

水肿  ***************************
「水肿症，有表、里、寒、热、肾、胃之分。大抵四肢肿，腹不肿者，表也；四肢肿，腹亦肿者，里也。烦渴口燥，溺赤便闭，饮食喜凉，此属阳水，热也。不烦渴，大便自调，饮食喜热，此属阴水，寒也。先喘而后肿者，肾经聚水也。先肿而后喘，或但肿而不喘者，胃经蓄水也。经云：肾者，胃之关也。失闭则水积，然胃病而关亦自闭矣。治胃者，五皮饮加减主之；治肾者，肾气丸加减主之。或问书云：先喘后肿，其病在肺，何也？答曰：喘虽肿病，其本在肾。经云：诸痿喘呕，皆属于下是也。若外感致喘，或专属肺经受邪，内伤致喘，未有不由于肾者，治者详之。」
考《临症指南》用药之法，理脾、理肾、理肝，皆用温补；利胃、利肠、利膀胱，皆用清泄；脏无不寒，腑无不热，二语尽之矣。肾阳虚而后脾土败，土不制水，浸入脉络，而后肿作；亦有因肝经浊阴犯脾，脾阳因之而败者，来路虽分两条，成病统归于脾，宜以白术为君药。因肾虚者必腰疼，佐以肉桂；由肝逆者必口酸、口昔，佐以吴茱萸；此治脏之大法也。治腑之法，胃宜厚朴、桃仁，小肠宜木通、椒目，膀胱亦猪苓、泽泻；肾虚者佐巴戟天、淫羊藿，肝逆者佐木瓜、白芍，此治腑之大法也。总用川楝子、延胡索，引阳药以入阴络，方能见效。后列之五皮饮，初用甚效，及肿消一半之后，用之无功；盖皮只行皮，仅消皮里膜外之水，不能直达深处，必欲求愈，用前数法十馀剂后，须用《本草纲目》中鸡屎、虾蟆、葡萄须各古方，乃能攻去病根。患此症者，腹内皆有极黑极黏之物，黏著肠胃，乃作肿之根。尝见将愈之时，此物从大便出；健脾和胃，调理而愈。
水症项筋必动，若气粗或喘，乃水入肺管，宜用苏子、葶苈泻肺之品，勿作气虚看也。
●五皮饮
治胃经聚水。乃通用之剂。华佗《中藏经》之方也。累用累验。
大腹皮（黑豆汁洗）　茯苓皮　陈皮　桑白皮（各一钱五分）　生姜皮（八分）
水煎服。仲景云：腰以上肿，宜发汗。加紫苏、秦艽。荆芥、防风；腰以下肿。宜利小便。加赤小豆，赤茯苓、泽泻、车前子、萆薢、防己；若大便不通，宜下之，加大黄、葶苈；腹中胀满，加萝卜子、厚朴、陈皮、麦芽、山楂；体虚者，加白术、人参、茯苓。审是阴水，加附子、乾姜、肉桂。审是阳水，加连翘、黄柏、黄芩；挟痰者。加半夏、生姜。既消之后，宜用理中汤健脾实胃。或以金匮丸温暖命门。或以六味加牛膝、车前，滋肾水，清馀热，庶收全功。
有聚得水肿四肢肿痛。甚至头面肿痛者，乃水风发黄。宜五皮饮加海桐皮、白藓皮、五加皮、赤小豆、车前等类，一汗而愈。
●金匮肾气丸
治肾经聚水，小便不利，腹胀肢肿，或痰喘气急，渐成水蛊，其效如神。然肾经聚水，亦有阴阳之分，不可不辨也。经云：阴无阳无以生，阳无阴无以化。经又云：膀胱者，州都之官，津液藏焉，气化则能出矣。假如肾经阳虚，阴无以生，真火不能制水者，亦用此丸。假如肾经阴虚，阳无以化，真阴不能化气者，宜用本方去附桂主之。东垣云：土在雨中化力泥，阴水之象也。河间云；夏热之甚，庶土蒸溽，阳水之象也，知斯意者，可以治水矣。
大熟地（八两）　山药（四两）　山萸肉　丹皮　泽泻　车前子　牛膝（各二两）　茯苓（六两）　肉桂（一两）　附子（一两虚寒甚者倍之）
用五加皮八两、煮水一大碗、滤去渣和药、加炼蜜为九、如桐子大、每早开水下四钱。前症若属阴虚，本方去桂附、加文蛤牡蛎各二两；湿热甚者、加黄柏五钱、不用五加皮、以萆薢八两熬汁代之。
用肾气丸，即温脏利腑之意，故用之往往见效。但水肿乃阴络闭塞，宜用阳刚之药。熟地至阴至腻，最能闭络，与此症大不相宜。试观《临症指南》此篇共列八十馀方，并无一方用地黄者，可以知用药之法矣。其属实在阴虚者，不妨以枸杞、沙苑代之；所列加用黄柏之法，亦指病之初起而言，膀胱不通，蒸为蕴热，不得不清，滑石佐黄柏最良。
后引东垣、河间二说，其意深远，骤难领会，君子于所不知，益阙如也。

论血分水分  ***************************
「妇人经水先断，后发肿者，名曰血分，通经丸主之；先发水肿，然后经断者，名曰水分，五皮饮送下通经丸主之。」
先水肿而后断经者，多由水入子脏。《本草纲目》禽部内，所列鸡矢醴、牵牛酒二方，极为对症，盖鸡屎乃子脏之引药，治水之猛剂也。遇信医不疑之家，可以试之。
●通经丸
当归尾　赤芍药　生地黄　川芎　牛膝　五灵脂（各一两）　红花　桃仁（各五钱）　香附（二两）　琥珀（七钱五分）
苏木屑二两煎酒，和砂糖，熬化为丸，如桐子大。每服三钱，酒下。体虚者用理中汤送下。若血寒、加肉桂五钱。
通经丸方内少茜草、鼠粪二味，不能直透冲脉，宜加之。五灵脂过破肝血，慎用！

鼓胀  ***************************
「或问方书，有鼓胀蛊胀之别，何也？答曰：鼓者，中空无物。有似于鼓；蛊者，中实有物，非虫即血也。中空无物，填实则消，经所谓塞固塞用是也。中实有物，消之则平，经所谓坚者消之是也。然胀满有寒热虚实浅深部位之下同，若不细辨，何由取效？假如溺赤便闭，脉数有力，色紫黑。气粗厉，口渴饮冷，唇焦舌燥，多属于热。假如溺清便溏，脉细无力，面色㿠白，气短促，喜饮热汤，舌润口和，多属于寒。又如腹胀，按之不痛，或时胀时减者，为虚。按之愈痛，腹胀不减者，为实。凡胀满，饮食如常者，其病浅。饮食减少者，其病深。且胀有部分，纵是通腹胀满，亦必有胀甚之部。与病先起处，即可知属何脏腑，而用药必以之为主。东垣治胀满，不外枳术补中二方，出入加减，寒热攻补，随症施治。予因制和中丸普送，效者甚多，有力者。当修合以济贫乏。又气虚中满，宜用白术丸，而以六君子汤佐之。中空无物，不用枳实，恐伤气也。」
此所谓鼓胀，系指有气无水者而言。其因有二：一为气血不相融合，气孤行而作胀，法当用补气药，加丹参须、当归须、川楝子，引气入血络，其胀自止，健中汤加参，术及前三味。胀甚者少加宣行之药。破气之药至厚朴、木香而止，万不可用三稜、莪术；补气之药至人参而止，万不可用黄耆。一由少阳之气不升，郁遏于下而作胀满，所列和中丸意加柴胡、青蒿必愈。南方春梅花得少阳之气最先，用治此症，大有奇功。
所列寒热二条，不可不分，不可过分。总是脏寒腑热，先热后寒，腑热宜清利，脏寒宜温宣。所列虚实之分，亦不可拘泥，总是先实后虚。凡此等症，不得不补泻兼施，必须补多于泻，方能保留性命，况泻后再补，何如少泻。
所列「胀有部分。总是通腹胀满。亦有胀甚之部与病先起处。」认病之法，甚得要领，后篇积聚门和中丸下按经加药之法可遵。血蛊、虫蛊，《医宗金鉴》自有专门，兹不复赘。
●三黄枳术丸
治热食所伤，肚腹胀痛，并湿热胀满，大便闭结者。
黄芩（酒炒，一两）　黄连（酒炒，四钱）　大黄（酒蒸，七钱五分）　神麴（炒）　枳实（面炒）　白术（陈土炒）　陈皮（各五钱）
荷叶煎水叠为丸，如绿豆大，每服一钱五分、或二三钱、量人虚实用。
本门中偶有不得不下之症，故此法不得不存，以备一格。然用大黄推积滞则可，用芩、连复伤胃阳则不可，必不得已而用之，京城刘燏丹山楂丸较妥。

积聚  ***************************
「积者，推之不移，成于五脏，多属血病；聚者，推之则移，成于六腑，多属气病。」
既曰积聚，必有物焉，断非虚气，若只虚气。仍是气鼓也；但当认气中有物，不可直指为气病，一味消耗。
「治积聚者，当按初中末之三法焉。邪气初客，积聚未坚，宜直消之，而后和之。若积聚日久，邪盛正虚，法从中治，须以补泻相兼为用。若块消及半，便以末治，即住攻击之药，但和中养胃，导达经脉。俾荣卫流通，而块自消矣。更有虚人患积者，必先补其虚、理其脾，增其饮食，然后用药攻其积，斯为善治，此先补后攻之法也。初治，太无神功散主之；中治，和中丸主之；末治，理中汤主之。予尝以此三法，互相为用，往往有功。」
篇中所分初中末三法，至精至当，导达经脉、调理脾胃二法，深合经旨，但后列之方，尚未全备。此门各书议论不一，景岳主补，断不有遵，惟《东垣十书》内巴豆法最善，巴豆虽有大毒，削坚之力甚猛，用后即饮黑豆汤速解其毒，使无伤脾胃。仍应询问病人，得病之初，因食某物而得，即用某物烧灰，加入丸内，每有奇效。《本草纲目》中古方甚多，皆可择用。
●和中丸
白术（陈土炒，四两）　扁豆（炒，三两）　伏苓（一两五钱）　枳实（面炒，二两）　陈皮（三两）　神麴（炒黑）　麦穿（炒）　山楂（炒）　香附（姜汁炒，二两）　砂仁（一两五钱）　半夏（姜汁炒，一两）　丹参（酒蒸，二两）　五穀虫（酒拌炒焦黄色，三两。）
荷叶一枚，煎水叠为丸。每日上午下午开水下二钱。此方不寒不热，和平之治法也。
书云：肝之积，在左肋下，名曰肥气。加柴胡、龟甲、青皮、莪术；肺之积，在右肋下。名曰息贲。加自蔻仁、桑白皮、郁金；心之积。起脐上，上至心下，大如臂，名曰伏梁。加石菖蒲、厚朴、红花、莪术；脾之积，在胃脘，腹大如盘，名曰痞气。加厚朴；肾之积，在脐下，发于小腹，上冲心而痛，名曰奔豚。另用奔豚丸主之；热积，加黄连、黄芩；寒积，加肉桂，乾姜，附子；酒积，加葛根；痰积，加半夏；水积，加桑白皮，赤小豆；血积，加桃仁，红花，乾漆；肉积，加阿魏，山楂。
按部认痛，按经用药之法甚善，不但积聚气鼓一门，一切疝气症瘕等症，无不当遵。宜细细问明部位为要。如系男子之病，用手亲揣，更无错误。
●奔豚丸
川楝子（煨、去肉，一两）　茯苓　桔子（盐酒炒，各一两五钱）　肉桂（三钱）　附子（炮）　吴茱萸（汤泡七次，各五钱）　荔枝子（煨，八钱）　小茴香　木香（各七钱）
熬砂糖为丸。每服二钱，淡盐汤下。若有热者，去附桂。
此方用药简净，不止专治奔豚，凡疝气症瘕一切下元寒冷之症，皆宜。惟非极寒，不可轻用附子。方内少沉香、牛膝二味，不能达会阴穴，但非中气极虚之人，可酌加之。又方内少阴分药，初服恐其发烧及便结烦渴，虽不宜用熟地，枸杞、沙苑子、巴戟天可酌加之。
奔豚者，即寒瘕上冲之症，皆属肝肾虚寒而滞者，非奇病大病，暖而宣之即开。

疝气  ***************************
「疝者，少腹痛，引睾丸也。经云：任脉为病，男子外结七疝，女子带下瘕聚。七疝者：一曰冲病。气上冲心，二便不通也；二曰狐疝，卧则入腹，立则出腹也：三日㿗疝，阴囊肿大，如升如斗也；四曰厥疝，肝气上逆也；五曰瘕疝，腹有症痞，痛而热，时下白浊也；六曰㿉疝，内裹脓血也；七曰㿉癃疝，内裹脓血。小便不通也；愚按厥疝即冲疝，㿉癃疝即㿉疝，其名有七，其实五者而已。病之根起于各脏，而归併总在厥阴。以肝主筋又主痛也，治疝之法非一，而分别不外气血。气则游走不定，血则凝聚不散也，橘核丸加减主之。」
按《素问骨空论》「任脉为病，男子内结七疝，女子带下瘕聚。」本书以「内」为「外」。显系刊误。此篇所分七疝及用药之法，至简至当，后列丸方，亦极精慎；分两中君臣未分，另注方下，其未敢骤列桂、萸者，以此症肝肾任脉虽寒，而下焦之火逼入小肠膀胱，多现浮热故也，并非违悖古法。观《临症指南》篇中有栀子、芦荟二方，可知疝气亦多脏寒腑热也。寒为本、热为标，热在先、寒在后，方合仲景立法之旨。邹滋九论中「九疝属热」一语，不但违悖仲景，且大非叶氏立方之意也。
此症非橘核荔枝核重坠等药，不能引热药以达病所。然患此症者，阳气未衰，中气多虚，温暖重坠之药。只可为丸，不可用汤，恐其牵动中气也。服丸药四五次后，必须夹服补中益气、归脾等汤一剂，以保中气。且已坠之脉络，坠之一升，方能奏效。
●橘核丸　通治七疝
橘核（盐酒炒，二两）　小茴香　川楝子（煨、去肉）　桃仁（去皮尖及双仁者炒）　香附（醋炒）　山楂子（炒，各一两）　广木香　红花（各五钱）
以神麴三两打糊为丸，每服三钱。冲疝，用白茯苓一钱、松子仁三钱、煎汤送下；狐疝，用当归二钱、牛膝一钱五分、煎酒送下；㿗疝，用白茯苓陈皮赤茯苓各一钱，煎汤送下：厥疝、治同冲疝；瘕疝，用丹参白茯苓各一钱五分、煎汤送下；㿉疝、本方内加五灵脂一两、醋炒、赤芍一两五钱、酒炒、服时用牛膝一钱五分、当归尾三钱、煎酒送下。㿉癃疝、治法同上。此症苦寒气深重、本方内加吴茱萸内桂心各五钱、甚则加附子一枚。若表寒束其内热、腹痛热辣、或流白浊者。本方内加黑山栀五钱、川萆薢一两、吴茱萸三钱、汤泡七次、吴萸散表寒、山栀清内热、二者并行、丹溪心法也。
照此方定分数，小茴香当用四两，以合古法。加龟版五钱，以透任脉。既用桃仁，可去红花。
「小肠气者，脐下转痈，矢气则快。」
照前篇奔豚丸加木通、沉香为丸，兼用汤药补剂。
「膀胱气者，脐热痈，涩于小便，即胞痹也。」
照前篇奔豚丸意加猪苓、泽泻、滑石、桃仁。
「痃者，状如弓弦，筋病也。」
照前篇奔豚丸意加鳖甲、青皮、钩藤、葱管为丸。去附子。
「癣者，隐伏于内，疼痛著骨也。」
此条如系妇人，即是症病之重者。如系小儿，在疳癣门中。如系男子，就症论症。大约丸药宜暖、宜消、宜化，汤药宜调补脾胃。

痰饮  ***************************
「凡病未有不发热、不生痰者，是痰与热。乃杂病兼见之症。似无客专立法门矣，然亦有杂病轻而痰饮重，则专以痰饮为主治。」
内寒外寒，内热外热，皆能生痰，但当曰无病不生痰，不可加热字混之。又「专以痰饮为主治」句，「专」字拟改为「兼」字似较妥。
「书有五痰之名，以五脏分主之也。五饮之名，随症见也。其实犹未确当，大抵痰以燥湿为分，饮以表里为别。湿痰滑而易出。多生于脾，脾实则消之，二陈汤，甚则滚痰丸。脾虚则补之，六君子汤。兼寒兼热，随症加药，燥痰涩而难出，多生于肺。肺燥则润之，贝母瓜蒌散。肺受火刑，不能下降，以致真水上泛，则滋其阴，六味丸。饮有在表者，乾呕，发热而咳，面目四肢浮肿，香苏五皮散。饮有在里者，或停心下，或伏两腋，咳则相饮而痛。或走肠间，辘辘有声。用小半夏加茯苓汤，随其部位而分治之，此治痰饮之大法也。书云：治痰须理脾。以痰属湿，脾土旺则能胜湿耳。治痰如此，饮亦宜然，然脾经痰饮，当健脾以祛其湿。若肾虚水泛，为痰为饮者。必滋其肾。肾水不足，则用六味。若命门真火衰微，寒痰上泛者则用八味肾气丸。补火生土、开胃家之关，导泉水下流，而痰饮自消矣。」
古法痰饮皆为一门。饮者水也，脾胃失职，饮聚为痰也。《临症指南》分为两篇，痰为一门，痰饮为一门，后学始得认病之法。此篇题目遵古浑列，篇中分析详明，论病晓畅，列方亦合古法，诚初学之津梁也。再参以《临症指南》中二篇，可得大要矣。
痰因病生，病燥则痰燥，病湿则痰湿，寒病生寒痰，热病生热痰，因风者痰中有风，因火者痰中夹火；七情六淫之病，皆能使津液凝聚而为痰，不专指肺胃二经，肺胃乃其聚处也。七情之病为内伤，但治其病则痰自消，六淫之邪为外感，兼治其痰而病亦去，即如风痰一症，风在痰中。一豁其痰，风亦随之去矣。余可类推。篇中方法未备。宜参合各书：理脾胃宜遵东垣，补虚损亦遵景岳，详究病源，宜读《医门法律》大论，变症百出，随机施治，宜熟记《临症指南》用药之法，总不外「痰因病生」一语也。
治痰饮之法，当参以水肿、呕逆、湿症、脾虚等门，而加以豁痰之药，与治痰不甚相同，《医门法律》支饮论，，独得妙义，当细究之。
●滚痰丸　治实热老痰，变生怪症。
大黄（蒸片刻）　黄芩（炒，各四两）　青礞石（硝煅金色）　沉香（细锉，各三钱）　辰砂（细研、水飞，二钱）
水叠为丸，辰砂为衣、每服一二钱，开水下。此物但取痰积、并不刮肠大泻，为老痰要药。
青礞石煅制如法，诚为治痰要品。尝见前辈治一寒痰，饮食不进者数日，姜附六君子汤中加入一钱，其痰豁然吐出，如墨如黛，饮食遂进，用参术调理脾胃而愈。又见治一伤风症，表邪未退，人已昏迷，痰声如拽锯，桂枝汤中加入二钱，痰坠，汗亦随出，诚不可少之药。然原方味太猛烈，日击坏事者多矣，不可轻用！不得已而用之，须与大剂参术汤药间服。

呕吐哕呃逆  ***************************
「呕者，声与物俱出。吐者，有物无声。哕者，有声无物，世俗谓之乾呕。东垣以此三者，皆因脾胃虚弱或寒气所客，或饮食所伤，以致气逆而食不得下也，香砂二陈汤主之。然呕吐多有属火者，经云：食不得入，是有火也；食入反出，是有寒也。若拒格饮食，点滴不入者，必用姜水炒黄连以开之，累用累效。至于食入反出，固为有寒。若大便闭结，须加血药以润之，润之不去，宜蜜煎导而通之。盖下窍开，上窍即入也。其有脾胃虚弱而吐者，补中为主，理中汤。其有因痞积滞碍而吐者，消积为主，和中丸。若命门火衰不能生土者，补火为主，八味丸。
呕吐二字，似不可分，盖临吐未有不呕者，若无声脱然而出，是胃阳已败，多不治之症矣！哕为有声无物，有因肾虚肺气上逆者，补肾药中加沉香、磁石；有因小肠之气不降者，平胃药中加木通、桃仁；有因肝气上逆冲胃者，平胃药中加青皮、白芍；非专治脾胃所能愈也。
篇中补火生上之论，有合古法，其馀系东垣一家之言，与《临症指南》不合，观《临症指南》篇中，一主于肝；有肝火犯胃、肝寒犯胃、肝肾两虚、冲脉上逆犯胃诸方，不外辛散、苦泄、酸敛、镇坠等法；辛散多用吴萸、淡姜；苦泄多用黄连、楝子；酸敛则乌梅、木瓜；镇坠则旋覆、赭石；盖非叶氏一家之言，实遵《内经》之旨也。
「复有呃逆之症，气自脐下直冲上，多因痰饮所致，或气郁所发，扁鹊丁香散主之。若火气上冲，橘皮竹茹汤主之。至于大病中见呃逆者，是谓土败木贼，为胃绝，多难治也。」
呃逆之气，起自脐下，属肝肾两经不固，病在丹田，温下药中加沉香；起自腰脊者，病在肾与肾脉，温下药中加鹿角霜；皆应用丸药，而以白蔻仁、甜杏仁等药煎汤送下。
●理中汤
乾姜　炙甘草（各一钱）　人参（二钱）　白术（二钱）
阳虚胃寒之症可用，胃气将败者，加丁香亦无妨。
●和中丸
白术（陈土炒，四两）　扁豆（炒，三两）　茯苓（一两五钱）　枳实（面炒，二两）　陈皮（三两）　神麴（炒黑）　麦芽（炒）　山楂（炒）　香附（姜汁炒，二两）　砂仁（一两五钱）　半夏（姜汁炒，一两）　丹参（酒蒸，二两）　五穀虫（酒拌炒焦黄色，三两）
此方攻多补少，且药味过燥，用治积聚则可，与呕吐症不甚相宜。
●八味丸
大熟地（四两）　山萸肉（去核）　山药（各二两）　丹皮　茯苓　泽泻（各一两五钱）　肉桂　熟附子（各五钱）
大便乾，小便利者，去泽泻，加怀牛膝。
●扁鹊丁香散
丁香（五个）　柿蒂（五个）　甘草（炙，五分）　乾姜（一钱）
此方主伤寒贩逆胃气将败之症，与杂症呃逆全不相涉。
●橘皮竹茹汤
陈皮（去白，二钱）　竹茹（一团）　半夏　人参　甘草（各一钱）
一方加麦冬、赤茯苓、姜、枣。

三消  ***************************
「经云：渴而多饮为上消。消穀善饥为中消。口渴，小水如膏者，为下消。三消之症，皆燥热结聚也。大法：治上消者，宜润其肺，兼清其胃，二冬汤主之，治中消者，宜清其胃，兼滋其肾，生地八物汤主之；治下消者，宜滋其肾，兼补其肺，地黄汤，生脉散并主之。夫上消清胃者。使胃火不得伤肺也；中消滋肾者，使相火不得攻胃也，下消清肺者，滋上源以生水也。三消之治，不必专执本经，而滋其化源，则病易痊矣。书又云：饮一溲一，或饮一溲二，病势危急，仲景用八味丸主之，所以安固肾气也。而河间则用黄耆汤和平之剂，大抵肺肾虚而不寒者，直用此法。」
上消属肺燥胃枯，其病在肺胃，其本在肾，因肾水乾涸、火不守位而上腾；治法，上当用二冬、花粉、梨汁、蔗汁、文蛤，甚者石膏、黄芩煎汤频饮，以救燎原之势；下当用熟地、枸杞、磁石、肉桂、牛膝引火归元，以治本；详《医门法律》大沦，阐发仲景妙义，水得火则温气上升，如蒸酒然，云腾致雨，如露如珠者，自华盖而下，洒布于肺，则津液生而渴止矣。此法当用丸药，二法轮流间服，不可偏废，偏废必死！
中消者，渴而兼消穀，非专指消穀也。其病在胃，其本在心脾，更当求之中焦气分。盖中焦之气，发于心脾，故景岳玉女煎取用石膏，《临症指南》取用犀角，其治气分也明矣；石斛、玉竹在所必需，梨、藕、蔗汁亦不可少，切忌参、耆、桂、附，又忌槟、砂、枳、朴。
下消者，热在膀胱，其本在肾。肾之本又在肺，宜兼滋之，所谓壮水之主，以制阳光是也。此症多中气不摄，丹溪黄耆汤可取，但须多加花粉以生津液，肾为膀胱之本，当牢固肾关。如龙骨、牡蛎、鹿茸、骨碎补加入大剂熟地、枸杞药内，引以童便，庶乎有济；忌一切利水之药，亦不可用韭子、锁阳收缩之剂。
「又按仲景少阴篇云：肾经虚。必频饮热汤以自救。乃同气相求之理。今肾经虚寒。则引水自灌。虚寒不能约制。故小便频数。似此不必与消症同论。宜用理中汤。加益智仁主之。」
按此即仲景金匮肾气丸症也，不可改用理中汤，伤耗胃阴。
●二冬汤　治上消。
天冬（去心，二钱）　麦冬（去心，三钱）　花粉（一钱）　黄芩（一钱）　知母（一钱）　甘草（五分）　人参（五分）　荷叶（一钱）
水煎服。此方应去知母，加柿霜、新蜜及梨、藕、蔗汁等类。
●生地八物汤　治中消。
生地（三钱）　山药（一钱五分）　知母（一钱五分）　麦冬（三钱）　黄芩（一钱）　黄连（一钱）　黄柏（一钱）　丹皮（一钱五分）　荷叶（二钱）
水煎服。此方应去知母、黄柏，加石斛、玉竹，甚者可加石膏。
●黄耆汤　治肺肾两虚，饮少瘦多
黄耆（三钱）　五味子（一钱）　人参　麦冬　枸杞子　大熟地（各一钱五分）　水煎服
此方宜加花粉、百合、北沙参、去心蒸过天冬，否则必致发烧。

热淋  ***************************
「淋者，小便频数，不得流通，溺已而痛是也，大抵由膀胱经湿热所致。然淋有六种：一曰石淋，下如砂石，有似汤瓶久在火中，底结白硷也，益元散加琥珀末主之；二曰膏淋，滴下浊液，加脂膏也，萆薢饮主之；三曰气淋，气滞不通，水道阻塞，脐下妨闷胀痛是也，假苏散主之；四曰血淋，瘀血停蓄。茎中割病难忍是也，生地四物汤加红花桃仁花蕊石主之，或兼服代抵当丸，五曰劳淋，劳力辛苦而发，此为气虚，以至气化不及州都，补中益气汤主之；六曰冷淋，寒气坚闭，水道不行，其症四肢厥冷，口鼻气冷，喜饮热汤是也，金匮肾气汤主之。」
淋症有虚有寒，不当冠以热字，当照各书以「淋浊」二字名篇。此段系淋症门，下段系浊症门，自分作两篇看。
篇中分析五淋，极显极明，后列各方，悉合古法，病初起时，壮者服之即愈，然此症虚者甚多，有当佐滋阴者，可加熟地、枸杞、巴戟天等味，肾阴足则膀胱气化也；有中气下陷者，当佐人参、大枣、炙甘草，胃气充则小肠气畅也；更有久淋而膀胱气陷，愈利愈痛者，自升举膀胱之气，即于后列各方中加桂枝，使馀热从经络而散，往往见效，此景岳五苓散所以用桂枝为君也。
「更有过服金石热药，败精流注，转而为淋者，又老人阳巳痿，而思色以降其精，则精不出而内败，以致大小便牵痛如淋，愈痛则愈便，愈便则愈痛，宜用前萆薢饮、去黄柏、加菟丝远志导去其精，然后用六味地黄汤补之，方为有益。淋症多端，未可执一而论也。」
此段应用浊症看。按浊症多由忍精不泄所致。精已离位，黏于精管溺管交会之间，极涩极痛，不急利去，则发为便毒矣。又有夜梦交接，将泄忽醒，精未极出者，其病亦同，当用萆薢、滑石、瞿麦、匾蓄、海金砂、文蛤等类，急化其淤，甚者遵古法加硝石、矾石；更有旷夫，夜夜思色，相火内煽。精常离位，每有真精一点，似黏不黏，随阳萎而下，似泄未泄，其症甚重，吐血、干嗽、骨蒸，多由于此，当清其心火，伏其相火，微固其精，六味地黄汤加朱砂、莲子心、牡蛎、莲须，重用丹皮，与治相火遗精法相等，但彼以涩为主，此以清为主耳。
●益元散
甘草（一两）　滑石（白腻者水飞过，六两）
此方加秋石更效。
●萆薢饮　治膏淋并治诸淋。
萆薢（三钱）　文蛤粉（研细）　石韦　车前子　茯苓（各一钱五分）　灯心（二十节）　莲子心　石菖蒲　黄柏（各八分）
此方甚合古方，历用有效。
●代抵当丸
生地　当归　赤芍（各一两）　川芎　五灵脂（各七钱五分）　大黄（酒蒸，一两五钱）
砂糖为丸。每服三钱，开水下。
此方只走大肠，在此篇中当加木通、滑石、琥珀、泽泻、椒目等类。

小便不通（关格　孕妇转脬）  ***************************
「小便不通，谓之癃闭。癃闭与淋症不同，淋则便数而茎痛，癃闭则小便点滴而难通。东垣云：渴而小便不利者，热在上焦气分也，宜用四苓散加山栀、黄芩等药以分利之。若大便亦闭，加大黄元明粉之类。不渴而小便不利者，热在下焦血分也，宜用滋阴化气之法，若滋肾丸之类是已。大法无阳则阴无以生，无阴则阳无以化。下元真阴不足，则阳气不化，必滋其阴。若下元真阳不足，则阴气不生，必补其阳。譬如水肿鼓胀，小便不通者，服金匮肾气丸，而小便自行，阴得阳以生也。复有除桂附服之而亦效者，阳得阴而化也，此阴阳气化之精义也。」
水穀入胃，未能分清，同入于小肠，虽分而犹同行也。至下口分为两歧，浊而有物者入大肠，清者积于膀胱之上，膀胱有下口无上口，其水其自微空而下，其孔若有若无，渗入其内也；初入时附入四周，积而下注，至于膀胱下口而后从溺管出，小肠不利者，宜木通；眼孔不利者，宜椒目以刺之；膀胱火盛，其鼓如球，水不下者宜葡萄以坠之；膀胱内气滞，水不得降者，宜猪苓以和之；下口不开者；宜车前子滑石；溺管不通者，宜甘草梢；此有形之治法也。至若无形之治，一曰天水不降，全责之肺，但见胸胀气促者、以滋肺降肺为主，百合、沙参、桑白皮、枇杷叶之类是也。有肾气不化者，滋阴药内以巴戟天、淫羊藿为主，偏寒者加入桂附八味丸内，偏热者加入知柏八味丸内。更有湿热癃闭者，遵古法用蝼蛄焙焦为末，以酒送下，藉其下钻之性，屡见奇效。《临症指南》所列各方，亦不外此数者，详绎其药味可也。此篇引东垣热在上焦一语，即喻嘉言主肺之说，特未明显耳。所列四苓散加润肺降肺之药可也。若与大便同闭，其病危在顷刻，责在小肠下口，非黑丑不能开，热症与大黄同用，寒症与去油巴豆同用，加和血利水之药，仍以木通、猾石为主。
「更有小便不通，因而吐食者，名曰关格。经云：失则不得小便，格则吐逆。关格者，不得尽其命矣，宜用假苏散治之。」
古人名噎膈多曰关格，三阳火盛，大便多结；三阳者，足阳明胃，手阳明大肠、手太阳小肠也，若小便亦闭，是燥又传膀胱，而四阳矣。故曰「不得尽其命矣」。亦惟清润药中多加秋石、滑石、童便而已。按此条当附噎膈篇下，不应在此。
●茯苓升麻汤
茯苓（赤白，各五钱）　升麻（一钱五分）　当归（一钱）　川芎（一钱）　苎麻根（三钱）
急流水煎服。或调琥珀末二钱服，更佳。
此方治孕妇转脬有效，《本草纲目》滑石下附方，亦当参酌。

大便不通（大小肠交　遗屎　脱肛）  ***************************
「经曰：北方黑色，入通于肾，开窍于二阴，是知肾主二便。肾经津液乾枯，则大便闭结矣。然后实闭虚闭热闭冷闭之不同。如阳明胃实，燥渴谵语，不大便者，实闭也，小承气汤下之；若老弱人精血不足，新产妇人气血乾枯，以致肠胃不润，此虚闭也，四物汤加松子仁、柏子仁、肉苁蓉、枸杞、人乳之类以润这，或以蜜煎导而通之；若气血两虚，则用八珍汤。热闭者，口燥唇焦，舌胎黄，小便赤，喜冷恶热，此名阳结，宜用清热及攻下之法，三黄枳术丸主之。冷闭者，唇淡口和，舌苔白，小便清，喜热恶寒，此名阴结，直用温药而兼润燥之法，理中汤加归芍主之。凡虚人不大使，未可勉强通之。大便虽闭，腹无所若，但与润剂，积久自行，不比伤寒邪热，消烁津液，有不容刻缓之势也。予尝治老人虚闭，数至圊而不能便者，用四物汤及滋润药加升麻，屡试屡验，此亦救急之良法也。」
伤寒温疫传里应下这症，自有成法，不必复赘，以免混人心目。此篇专指杂症而言，老人津燥、新产血柘二症，此篇用药甚善。若虚者当补，只可用人参，加入清润通利药内，断无用耆、术致壅其气之理；寒结之症，可依东垣法，用支油巴豆通之，更无用附子、乾姜复耗津液之理；八珍、理中之方，非此门应用之药也。总之，便闭之症，无论寒热虚实，而大肠未有不燥者，况沉寒痼冷之病，寒凝肝肾，火逼二肠，大便于结，十居八九，投以肉桂、熟地，冰开冻解，有形之冷积，自然洞下，无取乎攻矣。更有肝气拂逆，心火郁结，下焦气乱，二肠失其转运之机者，应用古方更衣丸，以朱砂镇心，芦荟泄肝，取效甚捷；其肝肾寒极，火逼二肠，反成实热，目黄神昏者，有肉桂、大黄并用之法；肾虚小便过多，因而大肠燥结者，收其小便，大肠自润。此外则有郁热、湿热、肾燥、风闭，来因不同，《临症指南》方案俱备，临时参证。其肠痹便闭，《临症指南》另立一门，兼治肺经，用药多主气分，上窍开则下窍自通也；总不外脏宜坚实，腑宜流通二语。一切补药，皆当慎用，涩药燥药，更当切戒！麻仁用过之多，反增肠垢，益加黏滞，须加瓜蒌、山楂；粪燥如石，硝黄不能推荡者，须佐蜣螂；粪至肛门过燥过大，蜜煎不能导者，则须无锋挖耳挖之。
「大小肠交，阴阳拂逆也。大便前出，小便后出，名曰交肠，五苓散主之。复有老人阴血于枯，大肠结燥，便溺俱自前出，此非交肠，乃血液枯涸之征，气血衰败之候也。多服大剂八珍汤，或可稍延岁月耳。」
膀胱有下口无上口，小肠之水皆从也孔眼渗入。有形之粪，如何得下？即曰所下只是粪汁，其孔眼之开大已甚矣，当先用槐实、山渣，酌用大黄，引以猪大肠，通其大便，而后急用桑螵蛸、猪脬，弥其孔眼，再用石斛萆菓分清之药，若剧用五苓，岂非驱其有形之粪，尽推于膀胱之上乎？不发痛毒，必变鼓胀矣！
「遗屎有二症，一因脾胃虚弱，仓廪不固，肠滑而遗者；一因火性急速，逼迫而遗者，宜分别治之。脾虚，理中汤。火盛，芍药甘草汤加黄连。」
此症属虚者多，属热者少，属熟者后列之方加槐花、泽泻可也。属虚者急当涩肠固气，归脾汤加肉豆蔻、慄壳、泽泻，甚者加赤石脂、糯米，万论是虚是热，泽泻必不可少，盖小便利大便方实也。
「脱肛亦有二症，一因气盛下陷而脱者，补中益气汤；一因肠胃有火，肿胀下脱者，四物加升麻黄芩荷叶之属。」
脱肛一症，各家所论，纷纭不一，有主气陷者，有主湿热者，其实虚者居多，二者相兼之症更多也。初起或当用清，若清之三五服不愈者，仍以固气为主，所谓陷者举之也。应用升麻、秦艽、荷叶等药，加入补入益气汤内，《景岳全书》立有专门，一以补气为主，《临症指南》亦然，即治湿热方内，必加人参，更有补脾温肾这法，可知此症，断不一味清凉也。《本草纲目》附方，鳖头焙焦为末，黄酒冲服，每获奇效，可与补中益气汤轮流间服。此症大便滑顺者易治，用药收摄之后，大便不甚努力，则收者不复则脱矣。若大便乾燥者，必努力而后出，则肛门随收随脱，多成败症。故只可固气，不可涩肠，赤石指、龙骨、诃黎勒、肉豆蔻、粟壳、连蕊皆不可用也。

小便不禁  ***************************
「经云：膀胱不利为癃，不约为遗溺。所以不约者，其因有三：一曰肝热，肝气热，则阴挺失职。书云：肝主琉泄是已，加味逍遥散主之；二曰气虚，中气虚，则不能统摄，以致遗溺，十补汤主之。大抵老幼多见此症，悉属脬气不固，老人挟寒者多，婴儿挟热者众，挟寒者，用本方。挟热者，六味地黄刃；三曰肾败，狂言反目，溲便自遗者，此肾绝也，伤寒日久见之，多难救。中症见之，随用大剂附子理中汤，频灌，间有得生者。益暴脱者可以暴复，若病势日深，则不可为也。然中症亦有阴虚而遗溺者，不意偏用热药，治者详之。」
此三说也，主肝热者甚少，主气陷者为多，补中益气之法，所不可少；盖系治本之道，而非救急之法，论其病源，总是肾虚。关门不固，应以朴肾固阳为主，鹿茸、故纸、锁阳皆收缩小便之要药，火衰者量加桂、附，合枸杞、熟地为丸，与补中益气法轮流间服。仍应审其为小肠虚或膀胱虚，分别施治，小肠虚者，溺后绕脐空疼，膀胱虚者，溺后小腹空疼；小肠虚多加小茴香，膀胱虚多加韭菜子，而以桑嫖峭填弥膀胱孔眼为要；古方巩堤丸以韭菜子为君者，取其气臭如积溺，以类相求，故能大补膀胱之气也。

便血  ***************************
「便血症，有肠风、有脏毒、有热有寒。病人脏腑有热，风邪乘之，则下鲜血，此名肠风，清魂散主这；若肠胃不清，下如鱼肠，或如豆汁，此名脏毒，芍药汤主之。凡下血症，脉数有力，唇焦口燥，喜冷畏热，是为有火，宜用前方加黄芩丹皮生地之属。若脉细无力，唇淡口和，喜热畏寒，或四肢厥冷，是为有寒，宜用温药止之，理中加归芍主之。若便久不正，气血太虚，宜用归脾十全辈统血归经。血本属阴，生于阳气，治者宜滋其化源。」
便血一症，景岳、东垣，一主补气升阳，丹溪、河间，一主滋阴凉血，其实两法不可偏废。初起多热，久则无不虚也，但有阴虚阳虚之分耳。肠风者由于外感，手第二指或麻或痛，尺脉浮大，血色甚鲜，以秦艽、柏叶、地榆主之；脏毒者由于醇酒厚味，血色紫，与污垢同下，以山楂、黄连、赤芍、银花主之。除此二者之外，皆属亏损之著。有肺阴虚，火传大肠者，清肺滋阴，百合、桑叶、枯芩清其上源可也，有心经火盛，由小肠传入大肠者，柏子仁、松子仁、麦冬养其化源可也；有脾阳虚。不能统血者，归脾汤加地榆、樗根白皮；有肝气逆，不能藏血者，七宝美髯丹去杜仲、故纸，加女贞、白芍、槐花、地榆；下血既久，胃有漏窍者，用赤石脂、禹馀粮堵截之法；肾阳已虚，将成败症者，右归丸多加鹿茸，以槐花、地榆煎汤送下。大概补气用参，非极虚不用耆、术；清火止于银花、黄芩，非极热不用黄连；视其病源起于某脏某腑，按经用引，加熟地、人参以生以补，方无日久血脱之虑。

尿血  ***************************
「心主血，心气热，则遗热于膀胱，阴血妄行而溺出焉。又肝主疏泄，肝火盛，亦令尿血。清心，阿胶散主之。平肝，加味消遥散主之。若久病气血俱虚，而见此症，八珍汤主之。凡治尿血，不可轻用止涩药，恐积淤于阴茎，痛楚难当也。」
尿血，危症也。方书以血在溺前者非，在溺前乃与溺俱出者也，非仅膀胱之血，其中有肾血焉。血在溺后者，非仅小肠之血，其中有心血焉。肾血动由于色欲过度，相火沸腾；心血动由于忧愤不解，君火离位；皆情志内生之火，耆、术之补以伤阴，知、柏之清以亡阳，是速其死耳！治肾血者，用枸杞子、地骨皮、沙菀子、五味核，淡菜、龟胶以柔养之；治心血者，以柏子仁、松子仁、阿胶、麦冬、枣肉、朱砂以镇养之；庶可多延风月。三十年来，历见前辈名医，从无治愈此症者。全在病人心境开阔，回头是岸耳。《临症指南》《医门法律》皆不特立专门，良有故也。

遗精  ***************************
●清心丸
清心火，泻相火，安神定志，止梦泄。
生地（酒洗，四两）　丹参（二两）　黄柏（五钱）　牡蛎　山药　枣仁（炒）　茯苓　茯神　麦冬（各一两五钱）　北五味　车前子　远志（各一两）
用金樱膏为丸，每服三钱，开水下。
此有如退体弱之人，可去黄柏加龙骨最妥，心神虚者，其丸以朱砂为衣。惟金樱子最难去毛，丸药中去之不净，则有刺骨之虞，合药时应慎重将事。

赤白浊  ***************************
「浊之因有二种：一由肾虚败精流注；一由湿热渗入膀胱。肾气虚，补肾之中，必兼利水，盖肾经有二窍，溺窍开，则精窍闭也。湿热者，导湿之中必兼理脾。盖土旺则能胜湿，且土坚凝，则水自澄清也。补肾，菟丝子丸主之。导湿，萆薢分清饮主之。或问浊有赤者，何也？答曰：此浊液流多，不及变化也。又或心火盛，亦见赤色，宜加入莲子心、灯心、丹参等药则愈矣。」
浊症多因精已离位；未经泄出，有梦中正当交媾，忽然惊醒，而未及泄者，有忍精行房，精已离位而中止者，其败精皆积精管之中，治稍迟，则发便毒，宜用萹蓄、瞿麦、海金砂加入五苓散利之。败精去，浊自止。日久不愈，渐见腰腿疼痛者，滑也、虚也，前篇精心丸内加入参、耆自止，若相火不旺之人，即用前篇十朴丸。

黄疸  ***************************
「黄疸者，目珠黄，渐及皮肤，皆见黄色也。此温热壅遏所致，如屈曲相似，湿蒸热郁而黄色成矣。然湿热之黄，黄如橘子蘖皮，因火气而光彩，此名阳黄。又有寒湿之黄，黄如薰黄色，暗而不明，或手足厥冷，脉沉细，此名阴黄。阳黄者，枝子蘖皮汤，若便闭不通，宜用茵陈大黄汤；阴黄者，茵陈五苓散，如不应，用茵陈姜附汤。其间有伤食者，名曰谷疸。伤酒者，名曰酒疸。出汗染衣，名曰黄汗，皆阳黄之类也。谷疸：胸膈满闷，嗳腐吞酸，以加味枳术汤，加茵陈治之，应手取效；酒疸，更加葛根。黄汗：用枝子蘖皮汤加白术。其同有女劳疸，乃阴黄之类，宜用姜附汤加参术补之。复有久病之人，及年老人，脾胃亏损，面目发黄，其色黑暗不明，此脏腑之真气泄露于外，多为难治，宜用六君子汤主之。」
黄，脾之本色也。健脾以白术为主，去黄不论寒热，以茵陈为主。伤寒温疫发黄，古人有用大黄之法，盖其病源兼外邪也。若本病虚者，万勿孟浪。此门当遵《景岳全书》最好，此篇言其大概耳。

不能食  ***************************
「许学士云：不能食者，未可专责之脾。肾经元阳不足，不能熏蒸腐化，鲁如釜中水穀，底下无火，其何能熟。火为土母，虚则补其母，庶元气蒸腾，饮食增益，八味丸主之。」
八味丸惟老人宜之，若中年人有此症，青娥丸可也。

不得卧  ***************************
「有胃不和卧不安者，胃中胀闷疼痛，此食积也，保和汤主之。有心血空虚，卧不安者，皆由思虑太过，神不藏也，归脾汤主之。有风寒邪热传心，或暑热乘心，以致躁扰不安者，清之而神自定。有寒气在内而种不安者，温之而神自藏。有惊恐不安卧者，其人梦中惊跳憷惕是也，安神定志丸主之。有湿痰壅遏，神不安者，其证呕恶气闷，胸膈不利，用二陈汤导支其痰，其卧立至。更有被褥冷暖太过，天时寒热不匀，皆令不得安卧，非关于病，医有慎勿误治也。」
不寐之症，篇中治法颇善，而归脾汤非加麦冬，必生烦躁，屡试屡验。仲景《金匮要略》以不寐之症，为阳维脉满。盖阳维贯心，脉满则心气胀也，故不寐。其方用半夏、秫米，百扬水煎之。百扬水即井水用碗扬百遍也。秫米即高粱米，余尝用之，其效如神。本草言秫米，或以为黍，或以为粟谷之白者非也。

癫狂痫  ***************************
●定痫丸　男妇小儿痫症，并皆治之，凡癫狂症，亦有服此药而愈者。
明天麻（一两）　川贝母（一两）　胆南星（九制者，五钱）　半夏（姜汁炒，一两）　陈皮（洗去白，七钱）　茯苓（蒸，一两）　茯神（去木蒸，一两）　丹参（酒蒸，二两）　麦冬（去心，二两）　石菖蒲（石杵碎取粉，五钱）　远志（去心　甘草水泡，七钱）　全蝎（去尾、甘草水洗，五钱）　殭蚕（甘草水洗、去嘴、炒，五钱）　真琥珀（腐煮、灯草研，五钱）　辰砂（细研、水飞，三钱）
用竹沥一小碗，姜汁一杯，再用甘草四两熬膏，和药为丸，如弹子大，辰砂为衣。每服一丸。照五痫分引下，犬痫，杏仁五枚、煎汤化下；羊痫，薄荷三分煎汤化下；马痫，麦冬二钱煎汤化下；牛痫，大枣二枚煎汤化下；猪痫，黑料豆三钱煎汤化下，日再服，本方内加人参三钱尤佳。
癫狂即俗所谓疯症也。《本草纲目》附方，良方甚多，但皆峻猛之药，骇人听闻，《景岳全书》中治法详备，但失之偏补，其理须知，非行医之道也；行医者，即照此方为善，余少年时，即用此方，治愈数人矣。

惊悸恐  ***************************
「惊者，惊骇也。悸者，心动也。恐者，畏惧也。此三者皆发于心，而肝肾因之。方书分为三门，似可不必。经云：东方青色，入通乎肝，其病发惊骇。惊虽属肝，然心有主挂，则不惊矣。心惊然后胆怯，乃一定之理。心气热，朱砂安神丸主之。心气虚，安神定志丸主之。悸为心动，谓之证忡，心筑筑而跳，摇摇而动也，皆由心虚挟痰所致，定志丸加半夏桔红主之。恐为肾志，亦多由心虚而得。经云：心憷惕思虑则伤神，神伤则恐惧自失，十全大补汤主之。若肾经真阳不足以致恐者，更佐以八味丸加鹿茸人参之类。子尝治惊悸恐惧之症，有用大补数十剂，或百馀剂而后愈者。毋谓七情之病而忽之也。」
心病还须心药医，此等症心境不开，药无济也。必须用药，即照此书可耳。《临症指南》良方甚多，宜合参。

眩晖  ***************************
「眩，谓眼黑。晕者，头旋也，古称头眩眼花是也。其中有肝火内动者。经云：诸风掉眩，皆属于肝是也，逍遥散主之。有湿痰壅遏者，书支：头旋眼花，非天麻半夏不除是也，半夏白术天麻汤主之。有气虚挟痰者，书曰：清阳不升，浊阴不降，则上重了轻也，六君子汤主之。亦有肾水不足，虚火上炎者，六味汤。亦有命门火衰，其阳上泛者，八味汤，此治眩晕之大法也。」
首段主肝风，治以逍遥散，只好一二服，以驱经络风热而已；多服发扬过甚，反益头晕，宜遵《临证指南》柔肝息风之法。益风从内起，仍当从内息，与外感之风不同也。次段湿痰，当与各书痰饮门参看。三段虚痰，用六君子健脾行痰之后，即当继补命门元阳，轻者青娥丸，重者右归丸，再重者八味丸。四段五段，得病之源，专于补肾，无有不愈。相其人这寒热虚实以用药，总以熟地、枸杞、骨碎补为君，不必拘定成方也。
治眩晕病，起手宜清，以散经络之火邪，清后宜滋肝阴，以去生风之源，滋后定温；盖命门火潜密，真水自旺，水旺生木，木柔润，则自然风息矣。

健忘  ***************************
「经云：肾者，作强之官，技巧出焉；心者，君主之官，神明出焉。肾主智，肾虚则智不足，故喜忘其前言。又心藏神，神明不充，则遇事遗忘也。健忘之症，大概由于心肾不交，法当补之，归脾汤、十补丸主之。亦有痰因火动，痰容心胞者，此乃神志昏愦，与健忘症稍不相同，法当清心开窍，二陈汤加竹沥姜汁，并朱砂安神丸主之。」
欲使心肾相交，必须心肾两补；补心阳益智仁、龙眼肉，补心阴柏子仁，补肾阳故纸、鹿茸，补肾阴熟地、枸杞，补肾气骨碎补，欲使心肾之管交通，非远志不可；但用远志，必须甘草水浸透，支心蒸过，再炒，方敢入药，不然其毒甚大，不可不知。遇此症即照此裁方，非归脾汤专补上中所能奏效也
「痰客心胞」一解甚好，此症多由劳碌过甚，心欲不遂而得，即照朱砂安神丸加石菖蒲可也。

嘈杂  ***************************
「嘈杂者，躁扰不宁之貌，得食暂已，少顷复嘈。其中有挟痰与火者，则口燥唇焦，脉滑数也，二陈汤如山栀黄连之类，有脾虚挟痰者，则气促食少，脉小弱也，五味异功散主之。嘈杂之症，治失其宜，变为噎塞者众矣，可不慎乎！更有无气大虚，心中扰乱不安者，名曰虚烦，此与嘈杂不同，当按其虚而重补之。夫病有兼症，各有情形，善治者宜斟酌焉。」
脾虚挟痰者，胃阳必虚，六君子汤中稍加煨姜，甚效甚捷。亦有胃阴虚者，《临症指南》有大用玉竹之法，千古金针也。更有食葱蒜韭菜等辛热之物，后为风寒所闭，欲吐不吐。嘈杂难过者，宜山楂、枳实以推之，再服元明粉以涤之，再嚼陈皮，务使辣涎吐出，然后饮糖水以润之；治之稍迟，辣毒挟风，入于胃之下脘，少壮者发牙疳，老年者即变膈症，已见之屡矣。

咽喉（口舌齿唇）  ***************************
「咽喉之病，挟热者十之六七，挟寒者十之二三，而风寒包火者，则十中之八丸。古人开手一方，只用甘草桔梗。三因方加以荆芥，其他蒡子薄荷贝母川连之类，皆出后人续补。可见咽喉之病，不便轻用凉药，而专主开发升散者。所谓结者开之，火郁发之是已。及其火势极盛，则清剂方施，结热下焦，而攻法始用，非得已也。方书杂称咽喉为三十二症，命名各殊，治法亦异，眩人心目，兹予细加订正，不遗不赘，并选古今治法，而择其平善至效者，详列于左。诚以咽喉关要之地，命如悬缕，学者宜致思焉。」
「凡治咽喉口舌之症，初则疏风解毒，继则滋水养阴。若元气渐虚，急顾脾胃，如六味滋水，四君补脾，皆为要药。否则真气方败，势难挽矣，治者审之。」
篇内咽喉唇舌诸急症，全靠针砭，药以佐之而已；治法详备，可遵可行。所用黄薤汁。急切难得，即用凉水捣蒜汁灌之亦可，然总不如京城紫金锭之速也。此篇未备者，详参《临症指南》《医宗金鉴》二书，若《景岳全书》，此门皆偏于补，不可用也。

目  ***************************
「凡目疾暴赤肿痛，畏日羞明，名曰外障，实症也；久痛昏花，细小沉陷，名曰内障，虚症也。实者由于风热。虚者由于血少。实则散风泻火，虚则滋水养阴。然散风之后，必继以养血，经曰：目得血而能视也。养阴之中，更加以补气，经曰：气旺则能生血也。治外障者，蒺藜汤，蝉花无比散散之。若兼饮食所伤，加消导药。如大便入闭不通，四顺清凉饮下之。治内障者，消遥散，明目地黄丸补之。若兼气虚，益气聪明汤主之。且如初起翳障，只须服药散之，不可遽用点药，恐病反深痼，当用天然水，乘热频洗之。热能散风，水能制火故也。水中不用一味药，盖目不染尘，药汁入目，亦见羞涩。更忌刀针刺血割肉，及点硇砒之类，真为行险侥倖。刺血者，恐伤肉。用硇砒，恐溃烂不息，惟宜珍珠散点之，乃眼药中之至宝也。」
治眼之法，内服之药功居其半，外点之药功居其半，篇中所论极详，后开各方，亦极稳妥；然揣先辈之心，不求有功，先求无过耳。如欲见功，当于《医宗金鉴》中求之。
「再凡用散药，不可太过以伤其血。用补气药，不可太过以助其火，又不宜过用寒凉，使血脉凝结，反生青黄之障膜。温存肝肾，调剂和平，而目疾自全愈矣。」
久病者宜参、耆，初发者须慎用，盖恐气积火壅也。
●明目地黄丸　治内障，隐涩羞明，细小沉陷。
生地（酒洗，一斤）　牛膝（二两）　麦冬（六两）　当归（五两）　枸杞子（三两）
用甘菊花八两熬膏，和炼蜜为丸，每服三钱，开水下。
此等症多兼阳虚，宜用熟地、鹿茸、故纸，非仅请滋所能奏功也。
●天然水用洁净开水、以法净茶盏盛之、用洁净元色绢片、乘热淋洗、洗后水混浊、换水再洗、及洗至水清无垢方止、如此数次即愈、水内并不用药、故曰天然水也。
此方尝试之矣，雨水效，井水不效。

面  ***************************
经云：足阳明之脉，络面下于鼻。凡面上浮肿而痛者，风也。书云：面肿为风，足肿为水，宜用升麻葛根汤，加白芷主之。若兼挟水湿，加入五皮饮，为至妙也。然又有黄伴面肿者，湿热也。有萎黄虚浮者，脾虚也，湿热，和中丸主之。脾虚，六君子汤主之。若面上生苍，知水痘，蔓延不止者，黄药敷之，即愈。」
黄胖面肿者，其人多便血，痿黄面肿者，其人多脾泻，须问明白，照本症治之。若只浮肿而带红色者，乃真风热也，升麻葛根汤加苍耳子，三两剂愈矣。详参《医宗金鉴》面部。

瘰疬  ***************************
「瘰疬者，肝病也。肝主筋，肝经血燥有火，则筋急而生瘰，瘰多生于耳前后者，肝之部位也。其初起即以消瘰丸消散之，不可用刀针，及敷溃烂之药。若病久已经溃烂者，外中普救万全膏，内服消瘰丸，并逍遥散，自无不愈。更直戒恼怒，断煎炒，及发气闭气诸物，免致脓水淋漓，渐成虚损，患此者可毋戒与。」
瘰病，肝、胆二经之病也。结于肝，而发于胆。诸家皆以夏枯草、金银花、蒲公英、昆布等为主，佐以香附、浙贝母，无不应验。外治之法，将蜣螂炸枯，熬成膏药，贴之自软。他药损皮，多成变症。再照《景岳全书》艾灸肘后之法，立见束效。

鼻  ***************************
「若鼻中常出浊涕，源源不断者，名曰鼻渊。此脑中受寒，久而不散，以致浊涕常流，如泉水之涓涓耳。然鼻渊初起，多由于寒，日久则寒化为热矣。治宣通窍清热，川芎茶调散主之。更有鼻生瘜肉，名曰鼻痔，臭不可近，艰不可摇，宜用白矾散少许，点之，顷刻化水而消。又算中流血不止，名曰鼻衄，四生丸，生地六味汤主之。如不止，加犀角。」
鼻渊、鼻痔等症，即照篇中治法可也。至于衄血，当求之任脉、督脉，督脉气旺，载血上行，任脉阴弱，不能承接，则血溢从鼻而下，治法详见《临症指南》，方法甚多，非四生汤等所能尽也。

耳  ***************************
「凡伤寒邪热耳聋者，属少阳症，小柴胡汤主之。」
此一段系伤寒少阳经症，已详载伤寒篇中，此际当删去，以清眼目。
「若风热相搏，津液凝聚，变为停豆抵耳之患。或脓水淋淳，或痒极疼痛，此皆厥阴肝经风热所致，宜用加味逍遥散，支白术、加荷叶木耳贝母香附葛蒲之属，外用红棉散吹之。若耳内生疮，并用前药加金根花主之。」
耳内生疮，其脓极臭，带青色，痛极者，以灯心、黄柏烧灰，少加冰片吹之，可止痛。亦有用胭脂烧灰存性，加冰片少许吹之之法，俟有脓根如猪胰者出，则自愈矣。

痔疮  ***************************
「方韦有牝牡血之虫异名，而其实皆大肠经积热所致。大法：宜用石菖蒲、忍冬藤、煎水，以瓦罐盛药，对痔薰透。然后倾入盆中浸洗之，冷则加水，如此频频薰洗，并服加减六味丸，及国老散，自然渐次消散，可免刀升药钱之苦，此亦医痔之良法也。」
痔漏一门，惟《景岳全书》言之甚详，内外治法，各方用之皆效，最妥者蜗牛加冰片化为水点之，立即止疼，真神方也。悬痈、脏毒，《外科大成》皆有专门，宜合参之。

暴崩下血  ***************************
「经云：阴虚阳搏谓之崩，此言热迫血而亡行也。又曰：阳络伤，则血外溢。阴络伤，则血内溢。外溢者，从上出，内溢者，从下流也。病人过于作劳，喜怒不节，则络脉伤损，而血妄行矣。前症，若因热迫血而妄行者，用加味四物汤。若因络脉伤损者，用八珍汤。若淤血凝积，佐以独圣丸。若因肝经火旺，不能藏血者，加味逍遥散。若因脾气虚，不能统血者，四君子汤加归芍主之。若因思虑伤脾，不能摄血归经者，归脾汤。若气血两亏，血崩不止，更用十全大朴汤。」
此篇所论血症治法，至精至善，宜恪遵之。另拟止血崩方，临症参酌。
●止血崩方
鹿角霜（一两）　煅龙骨（八钱）　续断（炒，一两五钱）　上阿胶（蛤粉炒珠，六钱）　当归身（土炒，一两）　焦川芎（三钱）　云茯神（一两）　炙香附（八钱）　炙甘卓（一钱）　焦杜仲（一两）　柏子仁（一两）
共为细末，独山药四两煮糊为丸。焦芥穗煎汤冲服。

诊妇人有孕法  ***************************
「经谓妇人有孕者，身有病而无邪脉也。有病，谓经闭。无牙脉，谓脉息如常，不断绝也。经又云：手少阴脉动甚者，孕子也。少阴，心也。心主血脉，心脉旺，则血旺，而为孕子之兆。经又云：阴搏阳别，谓之有子。言二尺脉匠，与两寸迥别，亦谓有孕。以上三者，但得其一，即分孕脉。分而占之，合而推之，而孕脉无盾情矣。」
若两关滑而流利，必是孕也。盖两关者，肝脾之部位，肝藏血，脾统血，血不流行于经，乃凝成而为孕，所以现于两关，滑而和匀，最为有准。至于经闭之脉，必涩滞，亦不定在西关，而有孕之脉，必滑利，且一定在两关。又初孕之时，常见两尽沉伏之状，不可不知也。

恶阻  ***************************
「妊娠之际，经脉不行，浊气上于清道，以致中脘停痰，眩晕呕吐，胸膈满闷，名曰恶阴。法归理脾化痰，升清降浊，以安胃气，用二陈汤加枳壳主之。若脾虚者，用六君子汤，加苏梗枳壳砂仁香附主之。其半夏，虽为妊娠禁药，然痰气阴塞中胱，阴阳拂逆，非此不除，以姜汤泡七次，炒透用之，即无碍也。若与参术同行，犹为稳当。凡安胎气止呕定眩，须用白术为君，而以半夏茯苓陈皮砂仁佐之。往往有效。夫妊娠邳阻，似属寻常。然呕吐太多，恐伤胎气，医者可不善为调摄乎。」
妇人受孕之后，一月肾经养胎，二月肝经养胎。三月脾经养胎，凡恶阻之症，皆在受孕两个月之后，出三个月之期，则自止矣。盖其时脾经之血，尽入胎胞，不能运动胃气故也。不必深治，只以白术补脾阳，菟丝补脾阴，玉竹补胃阴，稍加砂仁以和胃气足矣。痰多者加薄橘红，腰疼者加杜仲，呕甚带血者加黑栀子，有热者可加黄苓；万不可过消过降，致损胎元。枳壳犹可，半夏、香附，皆禁药也。
篇中「若与参术同行。犹为稳当」句，「犹」字似为「尤」字之误。

胎动不安  ***************************
「妊娠胎动不安，多因起居不慎，或饮食触犯禁忌，或风寒搏其冲任这脉，或跌仆伤损，或怒动肝火，或脾气虚弱，宜各推其因而治之。大法：若因母病而胎动，但治其病而胎自安。若因胎功而致病，但安其胎而母病自愈。再诊其色，若面赤舌青，则子难保。若面青舌赤，吐沫，母亦难痊，娠妊中切宜戒谨。」
●安胎饮
当归　川芎　白芍药（酒炒）　大熟地（九制）　茯苓　阿胶（各一钱）　甘草（炙）　艾叶（各三分）　白术（二钱）
水煎服。若起居不慎加人参、董耆、杜仲、续断。若饮食触犯加人参、倍加白术。若风寒相搏、当按经络以治风寒。若跌仆伤掼，另用佛手散、加青木香益母草。若怒动肝火，本方加柴胡山栀。若脾气虚弱，去熟地、加人参扁豆陈皮。然因时调治，对症处主，全在活法，不可胶执也。
起居不慎，杜仲、续断外，重加紫何车；食积胃中加神麴；风寒相搏，太阳羌活，阳明葛根，少阳柴胡；跌仆损伤，胎必难保，姑存佛手散法；若脾气虚弱，熟地不必去，再加菟丝子。
古人安胎之法，只用杜仲、续断二味，盖杜促温固肝肾之气，能托胎炮，续断宁血静血，收冲脉散漫之气，无他药也。后人不明此理，改用当归、川芎，大失长沙青囊之旨矣。焉有动血方物，而能安胎者乎？试观《临症指南》胎前所列三十三方，当归偶一用之，川芎截然不用，理可知矣。余少年时读《达生篇》《济阴纲目》及《冯氏锦囊》书，亦用今法，动辄得咎！自改用古法，十全八九，此亲自阅历者也。至于艾叶，必煮之极熟，炒之极透，而后敢用，否则胎悬汗出，不可救矣！改拟一方，附之于下。
●改拟安胎饮
杜仲（醋炙，一钱半）　川续断（一钱半）　熟地（二钱）　山药（炒，二钱）　阿胶（生，一钱）　菟丝子（蒸姘，一钱）　茯苓（一钱）　野艾叶（醋煮一注香再炒，三分）

胎漏  ***************************
「女人之血，无孕时，则为经水，有孕时，则聚之以养胎。蓄之为乳汁。若经水忽下，名曰漏胎。血沥尽，则胎不保矣。大法：若因风热动血者，用四物汤，送下防风黄芩丸。若因血虚，用本方加茯神阿胶艾叶。若因怒动肝火，用加味逍遥散。若去血太多，用八珍汤。如不应，用补中益气汤。凡脾虚下陷，不能摄血归经者，皆宜补中益气。假如气血俱盛而见红者，乃儿小饮少也，不必服药。」
胎漏者，即杯孕见红也。有两说：胎已动而见血者，即是小产之候，大剂补中益气汤，去柴胡加阿胶、杜仲、续断。艾叶，十中可保一二；其胎不功而漏血者，即是篇中所列各症；因风一条，必须实有鼻塞声重、项脊强痛者，而后防风可用，怒动肝火一条，只宜女贞、白芍多加阿胶，肝柔则血自止，逍遥散中有香附，不可轻施也。以后各条，皆系良法，宜恪遵之。胎期肺胃多热，实有因血热而妄行者，黄芩、丹皮，皆可酌用。

子悬、子眩  ***************************
「子悬者，胎上逼也。胎气上逆，紧塞于胸次之间，名曰子悬，其症由于恚怒伤肝者居多。亦有不慎起居者，亦有脾气郁结者，宜用紫苏饮加减主之。更有气逆之甚，因而厥晕，名曰于眩，并用前药主之。然子眩有神虚挟痰者，宜用六君子汤。若顽痰闭塞，而脾气不虚者，二陈汤加竹沥姜汁，虚实之同，所当深辨也。」
于悬一症，各书皆以苏子一味为主，降至胃口下界而止，过降则坠矣。只用苏子。川贝母、地黄、白芍自降自安。万无用木香、槟榔、腹皮之理。子眩即晕症也，多系肝虚，且有挟内风者，宜女贞、菊花、黑芝麻、阿胶，以滋阴而息风，安有升散而能止晕者乎？挟痰者只宜川贝母、橘江、竹茹，方不动胎，若半夏、南星，皆在当禁！
●紫苏饮　治子悬，并催生顺产，神效。
当归　川芎　紫苏（各一钱）　甘草（炙）　人参　白芍药（酒炒，各五分）　大腹度（黑豆煎水洗，八分）
上生姜一片、葱白一寸，水煎服。前症，若因恚怒伤肝者，加柴胡，若因不慎起居者，加白术砂仁。若因脾气郁结者。加木香。
胎既悬矣，可用人参以提之乎？胎即动矣，可用腹皮以破之乎？以苏子为紫苏，想系翻刻之误；设后人认做苏叶，一经升散，口鼻出血矣。此方不可拘执，当于《景岳全书》《胎产秘书》中求之。

胎不长  ***************************
「妊娠胎不长者，多因产母有宿疾。或不慎起居，不善调摄，以致脾胃亏损，气血衰弱，而胎不长也。法当祛其宿疾，补其脾胃，培其气血，夏加调摄得宜，而胎自长矣。补脾胃，五味异功散主之。培气血，八珍汤主之。祛宿疾，随症治之。」
此症甚少，要以饮食调养为主，徒恃药，无益也。后开用药之法，尽美尽善。

半产  ***************************
「半产者，小产也。或至三五月而胎堕，或未足月而欲生，均谓之小产。小产重于大产，盖大产如瓜熟自落，小产如生断其根帝，岂不重哉。其将产未产之时，当以安胎为急，安胎饮主之。既产而腹痛拒按者，此瘀血也，法空祛瘀生新，当归泽兰汤主之。若小产后血不止，或烦渴面赤，脉虚征者，此气血大虚也，八珍汤加炮姜以补之。若腹痛呕泻，此脾胃虚也，香砂六君子汤加姜柱以温之。其在产母，更宜慎风寒、节饮食，多服补药。以坚固气血，毋使轻车熟路，每一受孕，即至期损功，而养育维艰也，戒之慎之。」
小产多在受孕三个月期内，以脾经养胎，每因恶阻过甚，不能统摄而坠，然受孕日浅，产妇易于调养，伤生者少。四个月其内坠者，心径养胎。因血虚而坠也。五个月期内坠者，肺经养胎，因气虚而坠也。产妇伤生亦少。若五个月后，小产者甚少，偶有坠者，或因大肆情欲，或因触动损伤，或因他病，其坠也，如山崩河决，产妇之命，十不能保全一二矣！大法。防小产者，未受孕之前，宜预补肝脾，以白术二两、仁仲二两、川续断一两、熟地一两、猪脾一条。猪肾一对。入乌骨母鸡腹内，水煮一炷香时，水乾，将鸡焙去水气，取出前药，夏月去猪脾、肾，冬月前留之、晒乾微炒，共为细末，炼蜜为丸，服至百日，再无小产之虞。若已受孕而防坠者，前方去熟地、白术，只用杜仲、续断等如法制之，十中亦全六七，总以节饮食、慎情欲、戒烦怒为要也。此症古方甚多，用之多不见效，惟此法屡试屡效。
此篇景岳主补气，恐致气壅火积，因热而坠；丹溪主凉血，恐致脾衰胃冷，因泻而坠；皆可随症参用，不可固执。
●当归泽兰汤
当归　泽兰　白芍（酒炒）　川芎　大熟地（九制，各一钱五分）　延胡索（酒炒）　红花　香附　丹皮（各五分）　桃仁（去皮尖及双仁者炒研，七粒）
水煎，入童便热酒各半盏，热服。
此方虽好，不如生化汤之稳，且习俗不尚，用之恐骇人听闻也。

子烦  ***************************
「妊娠子烦者，烦心闷乱也。书去：孕四月，受少阴君火以养精。六月，受少阳相火以养气。子烦之症，大率由此。窃谓妇人有孕，则君相二火皆翕聚以养胎，不独四六两月而已。大法：火盛内热而烦者，淡竹叶汤。若气滞痰凝而闷乱者，二陈汤，加白术黄芩苏梗枳壳。若脾胃虚弱，呕恶食少而烦者，用六君子汤。子烦之候，不善调摄，则胎动不安矣。慎之。」
子烦一症，总是胃火盛、津液乾涸，心血虚、内火燔烁也，大忌燥热之药。篇中淡竹叶汤与《胎产秘书》法合，惟问有腰疼便溏者，去知母可也。胎前大忌半夏，热疾亦不宜白术，后列二方慎用。

子痫  ***************************
「妊娠中血虚受风，以致口噤，腰背反张，名曰子痫。其症最暴且急，审其果挟风邪，宜用羚羊角散定之。若兼怒动肝火，佐以逍遥散加人参。若兼胎气上逆，佐以紫苏饮。若兼脾虚挟痰，佐以六君子汤。若因中寒而发者，宜用理中汤，加防风钩藤。此症必须速愈为善，若频发无休，非惟胎妊骤下，将见气血随胎涣散，母命亦准保全。大抵此症，胎气未动，以补气养血定风为主。胎气既下，则以大补气血为主，此一定之理，子尝屡治屡验矣。」
「血虚受风」似应为」「肝经受风」，「果挟风邪」，当作「只系风邪」，较妥。
子痫有二：一为本无此病，受孕后因肝处受风而得者，篇中所论是也。宜羚羊角散去防风加秦艽，极稳极捷。一为平日本有痛病，受胎后发病较重者，羚羊角散去防风、独活，加熟地、续断、阿胶，《景岳全书》《胎产秘书》皆用此法。二段兼怒，宣逍遥散去柴胡加女贞子。三段兼胎气上逆，羚羊角散加苏子。四段兼痰，宜该方加茯苓、川贝母、橘红、竹茹，半夏断不可用。五段兼寒，不得已酌加小茴香、吴茱萸，更无用附子之理；防风引热药入肺，亦不相宜。

子鸣  ***************************
「妊娠腹内自鸣，系小儿在腹内哭声也，谓之子鸣。又谓之腹内钟鸣。古方用鼠穴中土二钱，加麝香少许，清酒调下，或用黄连浓煎呷之，即止。但黄连性寒，麝香开窍，不宜轻用。此症乃脐上疙瘩，儿含口中，因孕妇登高举臂，脱出儿口，以此作声。令孕妇曲腰就地如拾物，一二刻间，疙瘩仍入儿口，其鸣即止，可服四物汤加白术茯苓一二剂。安固胎气。」
此症一二日即止者，小儿犹可活，若过三日，则脐早离口，无血以灌注，儿必死矣。孕妇曲腰就地之法，亦无甚效，姑存之。

子喑  ***************************
「妊娠至八九月间，忽然不语，谓之子喑。但当饮食调养，不须服药。昔黄帝问于岐伯曰：人有重身，九月而喑。何也？岐伯对曰：胞胎繫于肾，肾脉贯系舌本，故不能言。十月分娩后，自为之言也。赁按肾脉贯系舌本，因胎气壅闭，肾脉阴塞，致不能言。自应调摄以需之，不必惊畏，或用四物汤加茯神远志数剂亦可。倘妄为投药，恐反误事，慎之。」
此症之不必服药，出于《内经》，自不可妄为臆说。但经文既曰肾系舌本，必系肾气过虚，因胎系下坠，气血下注不能上达耳。自应大补肾中气血，以熟地、骨碎补为主，佐以枸杞、沙苑，气血充旺，上下自可兼及而能言矣。新安汪前辈曾屡言之，想不至诬，然余未经亲试也。

孕妇内痈  ***************************
「孕痈，腹内生痈也。生于有妊之时，犹为可畏，宜用千金牡丹皮散，或神效瓜蒌散治之。但丹皮苡仁桃仁，皆动胎之药，因有病则病当之，故无损也。」
凡遇此症，十中九死，不死亦必坠胎，必不得已，即用所开神效瓜蒌散多加续断，以固胎系，在某经部位，即用其经引药。
「犹为可畏」之「犹」似应为「尤」。

鬼胎  ***************************
「惟夫体质虚衰，精神惑乱，以致邪气交侵，经闭腹大，如怀子之状。其面色青黄不泽，脉涩细，或乍大乍小，两手如出两人。或寒热往来，此乃肝脾拂郁之气，非胎也，宜用雄黄丸攻之。而以各经见症之药，辅助元气，大法：肝经郁火，佐以逍遥散。脾气郁结，佐以归脾汤。脾虚挟痰，佐以六君子汤。此症乃元气不足，病气有馀，或经事延期，失于调补所致。不可浪行攻系而忘根本，则鬼胎行而元气无伤矣。」
肝脾郁结而腹肿大者，当求之气鼓症瘕两门，有水者参以水肿治法，经闭者参以经闭法，皆非鬼胎也。鬼胎者，其胎有实在形迹，产时非怪物即血水也，直当下之，轻者即用雄黄丸，重者平胃散加龙骨、虎骨、朴硝化下之，然必实有疯狂形迹者，方可用也。

热病损胎  ***************************
「妊娠热病不解，以致胎损腹中，不能出者，须验其产母。面赤舌青者，其子已损。若面青舌赤，母亦难全。古方通用黑种散下之，然药性燥烈，不宜于热病，应用平胃散加朴硝五钱下之，为稳当也。」
《达生篇》下死胎法，只用平胃散加朴硝，凡因伤寒、瘟疫诸热症者宜之。若是冬月及体寒者，仍以古法黑神散为是；盖附子坠胎，取效甚速，而藉补元阳，下后亦易调理也。

妊娠小便不通  ***************************
「孕妇胞胎坠下，多致压胞，胞系缭乱，则小便点滴不通，名曰转胞。其祸最速，法当升举其胎，俾胎不下坠，则不便通矣。舟溪用补中益气，随服而探吐之，往往有验。予用茯苓升麻汤，亦多获效，皆升举之意也。然则仲景治转胞，用桂附八味汤。何也？予曰此下焦虚寒，胎气阴冷，无阳则阴不化，寒水断流，得桂附温暖命门，则阳气宣通，寒冰解冻，而小便行矣。况方内复有茯苓泽泻为之疏决乎，然亦有阳亢阴消，孤阳无阴，不能化气者，必须补其真阴。古方用滋肾丸，予尝用六味加车前牛膝，往往收功。」
此症因胎压膀胱者多，丹溪用补中益气升胎之法，突开千古法门。先生茯苓升麻汤，后未开方，不敢妄补。但恐耆、术壅滞耳。何妨即用补中益气汤，多加参而去耆、术也。然又须加用桂枝，盖桂枝一散，则膀胱之经络一提，经络提，膀胱起，而复元矣。然后以车前子利之，无不通也。
按《胎产秘书》用猪膀胱一个，生切方寸大片，上摊桑螵蛸面一钱厚，上覆猪网油一片，再铺上膀胱一片，再摊桑螵蛸，如是十馀次，以膀胱用尽为度，然后用豆腐皮包而蒸之极烂，令产妇连豆腐皮食之，立见效验。
●八味汤
大熟地（四钱）　山萸肉（去核）　山药（各二钱）　丹皮　茯苓　泽泻（各一钱五分）　肉桂　附子（各五分）
虽因寒，亦不必用桂、附以伤胎，六味地黄汤中加小茴香、巴戟天、淫羊藿，自然肾经气化而出矣。
●滋肾丸
黄柏　知母（各二两）　肉桂（一钱）
炼蜜丸，每服三钱，开水下。
虽因热，亦不可用知母、黄柏以败胃，六味地黄汤中加麦冬、元参，自然肺阴下沛而出矣。盖水出高源也。

胎水肿满  ***************************
「妊娠胎水肿满，名曰子肿，又名曰子气。其症多属胞胎壅遏，水饮不及通流。或脾虚不能制水，以致停蓄。大法：胎水壅遏，用五皮饮加白术茯苓主之。脾虚不能制水，用六君子汤主之。凡腰以上肿，宜发汗，加秦艽荆芥防风。腰以下肿，宜利小便，加车前泽泻防己。胎水通行，生息顺易，宜先时治之，不可俟其既产而自消也。」
此篇治法，大旨悉合，惟六君子汤之半夏及五皮饮，皆未免峻厉，恐致伤胎。论上下截以心坎骨为界，在上者四君子汤加秦艽、荆芥、木通；在下者宜遵《胎产秘书》鲤鱼汤，其法先以鲤鱼煮汤，加白术、木通、车前子，重者加冬葵子仁，用之屡效。此间鲤鱼不可多得，可多取鱼鳞，炒焦入药，其功同也。

乳自出  ***************************
「妊娠乳自出，名曰乳位，生子多不育。然予以为气血虚弱不能统摄，用八珍汤频频补之，其子遂育。」
此症甚少，如遇之，此法甚良，宜遵之。

临产将护法  ***************************
●神验保生无忧散　妇人临产。先服一二剂，自然易生。或遇横生倒产。甚至连日不生。速服一二剂。应手取效。永救孕妇产难之灾。当保子母安全之吉。
当归（酒洗，一钱五分）　川贝母（一钱）　黄耆（八分）　白芍（酒炒，冬月用一钱、一钱二分）　菟丝子（一钱四分）　厚朴（姜汁炒，七分）　艾叶（七分）　荆芥穗（八分）　枳壳（面炒，六分）　川芎（一钱三分）　羌活（五分）　甘草（五分）
水二盅。姜三片、煎至八分、空腹温服，此方流传海内。用者无不响应。而制方之妙。人皆不得其解。是故疑信相半。
此方全是临产催生妙用，不至其期，不可早服。而《达生篇》注以胎动不安见红者，亦用此方，坏事多矣！
●华佗顺生丹
朱砂（经研水飞，五钱）　明乳香（箬上炙乾，一两）
上为末。端午日，猪心血为丸，如芡实大，每服一丸、用当归三钱，川芎二钱，煎汤关下，不经女人手。
●顺生丸
朱砂（五钱）　丁香（五钱）　麝香（一钱）　明乳香（一两）　石燕（煅、醋碎七次，一对、一雌一雄、圆为雌、长为雄）
上为末、择天月德日、用益母草熬膏为丸、如芡实大、每服一二丸、用归芎汤送下。
●催生如神散　治逆产横生，其功甚大。
百草霜　白芷（不见火）　各为末等分
每服三钱，以童便米醋和如膏，加沸汤调下，或用酒煎，加入童便少许，热服。书云：血见黑则止、此药不但顺生，大能固血、又免血枯为妙。
先生所列催生三方，未经试验，而皆和平之品，母子两全之道，然遇危急之候，儿身不顺，胞浆已破，为时已久，精神已败，势不得不弃子留母，择各书猛峻奇方，开列于后：
●立竿见影方
冬葵子仁（一两）　当归（五钱）
水煎浓服。
●三脱散
蛇蜕　蚕蜕　蝉蜕（炒，各一钱）
只为末，黄酒下。

十产论节选  ***************************
「四曰冻产；天气寒冷，产母血气凝滞，难以速生，则衣服宜厚，产室宜暖，下衣更宜温厚，庶儿易生。更不宜火气太热，恐致血晕。」
烧透木炭，多亦无妨，若煤火过甚，毒气入鼻，取祸甚速。
「五曰热产：盛暑之月，产妇当温凉得中。过热则头目昏眩。而生血晕之症。若凉台水阁，以及狂风阴雨，更当谨避。」
房中断断不许多人嘈杂，否则积气成秽，产妇心中一烦，即刻变症，慎之慎之！
「十曰盘肠产：临产子肠先出，然后生子。肠出时，以极洁净，不破损漆器盛之。古方：用蓖麻子四十九粒，研烂，涂产母头顶。肠收上，急洗去。其肠若干，以磨刀水少许，温润之，再用磁石煎汤服之即收上。磁石，须阴阳家用过有验者。」
磨刀水、磁石汤，用之皆骇人听闻，不如以芝麻、当归浓煎汤，温和润之为妥，余尝亲见之矣。

交骨不开产门不闭  ***************************
●加味归芎汤
当归（五钱）　败龟版（童便炙酥，三钱）　川芎（三钱）　妇人头发（一握烧灰存性）
水煎服、约人行五里，即生，设是息胎，亦下。灼过龟版亦可用。
此方百试百验，万叫万灵，不但开骨，一切横生倒产，用之多方保全，但龟版性寒，服此者产后多致成痢，不可不知也。

胞衣不下  ***************************
●失笑丸　治瘀血胀胞，并治儿枕痛，神效。
五灵脂（去土炒）　蒲黄（炒，等分）
共为末，醋糊丸、如桐子大、每服二三钱、淡醋水下。
●花蕊石散　治产后败血不尽、血迷血晕、胎衣不下、胀急不省人事、但心头温者、急用一服灌下、瘀血化水而出、其人即苏、效验如神、医家不可缺此。
花蕊石（一斤）　上色硫磺（四两）
上为末，和匀，先用纸泥封固瓦罐一个，入二药，仍用纸泥封口，晒乾，用炭煅二炷香、次日取出，细研，每服一钱，童便和热酒调下，甚者用二三钱。
●牛膝散　治胎衣不下、腹中胀急、此药腐化而下、缓则不救。
牛膝　川芎　蒲黄（微炒）　丹皮（各二两）　当归（一两五钱）　桂心（四钱）
共为末，每服五钱，水煎服。
以上三方，治胎衣不下及血入胞中之危症，皆有奇效，宜恪遵之。

产后将护法  ***************************
「二日择食。凡产后，宜专食白粥。数日后，以石首鱼织少，洗淡食之。至半月后，可食鸡子，亦须打开煮之，方能养胃。满月之后，再食羊肉猪蹄少许，酒虽活血，然气性慓悍，亦不宜多。如此则产中无病，产后更加健旺矣。」
产后饮食，各处风俗不同，然总不外热、烂、淡三字而已。一二日内只宜板烂米粥，加红糖食之；三四日可食白煮极透鸡蛋；五六日内可少食白煮猪蹄，以助乳汁；六日之外，平日嗜食之物亦可少食以助胃气，但切忌生冷及过咸之物。
●生化汤　凡产后服一二剂，祛瘀生新为妙。
当归（三钱）　黑姜（五分）　川芎（一钱五分）　益母草（一钱）　桃仁（炒研，七粒去皮尖及双仁者）
水煎服、入童便少许尤佳。
古方生化汤：当归三钱，川芎钱半，炮黑姜五分，桃仁五分，血已行者去之，流传海内，家喻户晓，忽然去炙草而加益母，宁不虑去血过多乎？且桃仁七粒，不止五分，大有攻伤新血之患，不如从古为是。
●归姜汤　治产后心慌自汗，用此安之。
当归（三钱）　黑姜（七分）　枣仁（炒，一钱五分）
大枣五枚，去核，水煎服。若服后。自汗仍多。心慌无主。恐其晕脱。即加人参二钱。熟附子一钱。先顾其本。方内重用当归。则瘀血不得停留。人参可用。世人狐疑不决。多致误事。予尝治新产大虚之人。有用人参数两而治愈者。更有用十全大补加附子数十剂而治愈者。倘瘀血作痛。即以失笑丸间服。攻补并行。不相妨也。
此系生化之变剂。因多汗而用枣仁，轻者可愈，重者无益。一二日内非万不得已，勿用人参，以防瘀血滞留。附子亦非轻用之品。设或阳盛而阴竭，坏事即在顷刻；如日收汗，莫若龙骨，龙骨专走气分，并无收涩败血之虑。

产后血晕  ***************************
「若瘀血上攻，胸腹胀痛拒按者，宜用归芎汤，下失笑丸。若去血过多，心慌自汗，用归姜饮加人参。虚甚者，更加熟附子。」
若只胸腹胀满，失笑丸可愈。若胸腹凸起而坚者，非用姜黄不可，重者佐以红花。又去血过多，心慌自汗而虚甚者，用附子乃万不得已之事，稍轻者可用人参、当归、龙骨，牡蛎、桂圆、枣仁六味代之。

产后不语  ***************************
「不语之症，有心病不能上通者，有脾病不能运动舌本者，有肾病不能上交于心者。虽致病之因不同，而受病之处，总不出此三经耳。产后不语，多由心肾不交，气血虚弱，纵有微邪，亦皆由元气不足所致，古方七珍散主之。若兼思虑伤脾，倦怠少食，更佐以归脾汤。若兼气血两虚，内热哺热，更佐以八珍汤。若兼脾虚生痰，食少呕恶，更佐以六君子汤。若兼肾气虚寒，厥冷痹痛，更佐以地黄饮子。若兼水虚火炎，内热面赤，更佐以六味地黄汤。如此调治，自应痊愈。倘妄行祛风攻痰，失之远矣。」
心病必多汗神惊，生化汤加柏子仁、枣仁、益智仁、龙骨、桂圆。脾病必不思食，目睛黄，生化汤加白术、菟丝子。肾病必腰痛，生化汤加杜仲、骨碎补、枸杞。以上三条，若在三日之后，皆加人参。
心肾不交，应用桂圆、枣仁、远志、杜仲、炒枸杞、熟地等，七珍散药品杂乱猛烈，不可用也。归脾汤法，亦必四五日后可用，若一二日内照前议重用白术、桂圆力宜。地黄饮子不如八味丸去附子、泽泻。六味地黄汤法亦应去泽泻。恐泄肾气也。

产后发热  ***************************
「大凡风寒发热，昼夜不退，血虚与伤食，则日哺发热，清晨即退，是以二症相似也。然伤食之症，必吞酸嗳腐，胸膈满闷，显然可辨。若血虚症，则无此等症候。然产后复有气血大虚，恶寒发热，烦躁作渴，乃阳随阴散之危症，宜用十全大补汤。如不应，更加附子。若呕吐泻利，食少腹病，脉沉细，或浮大无力，更佐以理中汤。此皆虚寒假热之候，没误认为火而清之，祸如反掌。」
风寒发热，必有头痛、鼻塞、声重、流清涕等症，轻者生化汤内加苏叶、熟地，大枣、生姜，取微汗而愈，嗽者生化汤内加前胡五分防风五分以散之，迟则风入肺里，必变劳症。若现三阳表症者，急于生化汤中按经用表药，多加熟地以助真阴，多用炙草以安中气，若三日之后，必加人参，方能送邪外出。此指三阳表症而言，若风入子脏，另有专门。
凡治将脱之症，人参、附子、熟地之中，必加龙骨，方能奏效，药少功捷，可兼十全，理中之功。十剂曰，涩以止脱，龙骨牡蛎之属是也。

产后癫狂  ***************************
「产后癫狂，及狂言谵语，乍见鬼神。其间有败血上冲者，有血虚神不守舍者。大抵败血上冲，则胸腹胀痈，恶露不行，宜用泽兰汤，并失笑丸。若血虚神不守舍，则心慌自汁，胸腹无苦，宜用安神定志丸，倍人参，加归芎主之。归芎汤亦得。此症多由心脾气血不足，神思不宁所致，非补养元气不可。倘视为实症而攻之，祸不旋踵。」
因恶露不行而致癫狂谵语者，是败血业归心，实乃险症！大用苏木、姜黄，十中可全一二。此外则因虚者多，归脾汤为是；不腹泻者重加当归，仍加桃仁五分；一日之内原方去参、耆木香，只留白术，二日外只支木香、黄耆，五日外即照成方可也。然此症实有邪魁者居多，照前法加龙骨、虎骨、苍术，房内焚苍术、独活、降香，屡经奇验。

心神惊悸  ***************************
「产后心神惊悸，或目睛不转，语言健忘，皆白心血空虚所致。夫人之所主者心，心之所主者血。心血一虚。神气不守，惊悸所由来也，法当补养气血力主。」
此系心胆二经之症，枣仁即心胆二经之药，用以为主，二日之内，枣仁、桂圆、炙草、煅龙骨，三四日酌而加朱砂，人参，五六日加杜仲、熟地，七日外归脾汤去木香，加朱砂、尤骨。

汗多变症  ***************************
「产后汗出不止，皆由阳气顿虚，腠理不密，而津液妄泄也。急用十全大补汤止之。如不应，用参附、耆附、术附等汤。若病势危急，则以参耆术三汤合饮之。如或汗多亡阳，遂变为痉，其症口噤咬牙，角弓反张，尤为气血大虚之恶候。更当速服前药，庶可救疗。或问无汗为刚痉，有汗为柔痉，古人治以小续命汤者何也？答曰：此外感发痉也。病属外感，则当祛邪为急。若产后汗多发痉，此内伤元气，气血大亏，筋无所养，虚极生风，藉非十全大补加附子，安能敛汗液、定搐搦，而救此垂危之症乎。」
痉者强也，脊背太阳两大筋强硬，项不能转摇也，在杂症中为太阳液虚，法用花粉，桂枝，若口噤咬牙，角弓反张，自是风症，与痉病原不能涉。此篇所论产后之痉，乃血虚不能养筋，血枯则生内风，自是一串之症，不妨则为一篇。但病名未分，后学难以认病，当名之曰因虚成痉，痉重生风，则一目瞭然矣；自以大补气血为主，更以养筋柔筋为要，附子大能伤阴，血煎而愈耗，筋烁而益枯，不可轻用！谨遵各书治刚痉大意，参以产后用药之法，拟药以俟高明。二日内痉而未生风者。熟地、当归、阿胶、黑芝麻、生杜仲、猪脊髓、本人头发灰；三日之内，加人参，已生风者，加鱼鳔：五日之内加黄耆；六日之外，用十全大补汤加钩藤，羚羊角，无不愈矣。

产后身痛  ***************************
「户后遍身疼痛，良由生产时育节开张，血脉空虚，不能荣养。或败血乘虚而注于经络，皆令作痈。大法：若遍身疼痛，手按更痛者，是瘀血凝滞也，用四物汤，加黑姜、桃仁、红花、泽兰补而化之。若按之而痛稍止，此血虚也，用四物汤，加黑姜、人参、白术补而养之。其或有兼风寒者，则发热恶寒，头痛鼻塞，口出火气，斯为外感，宜用古拜散，加当归、川芎、秦艽、黑姜以散之。散后病未除，恐血虚也，宜用八珍汤以补之。此治身痛之大法也。」
第一段主瘀血，第二段主血虚，治法皆善。阙血多为寒气凝滞，不妨加肉桂五分、威灵仙二三分，取效更速。
产后受风，症分深浅，初得者发热、恶寒、头痛、口出火气，邪尚在经络也，以华佗愈风散治之；若手指渐渐搐溺，目系渐渐牵动，是邪入血海，将入子脏，豆淋酒治之；若眼睛上吊，角弓反张，口喎牙紧，是邪已入子脏矣，蝉退鱼鳔散主之；若无此三症，而现三阳表症者，按经用药，已详于前。
●华佗愈风散
荆芥穗（炒，三钱）
为要，热童便冲服，加童便少不足冲热，再加热黄酒。
●豆淋酒
黑豆（二两）　干母鸡粪（一两）　荆芥穗（二钱）
恶露不行加红花三分，入砂锅内同炒，炒至黑色起烟时，以滚黄酒冲之，搅匀去渣饮酒。
●蝉退鱼螵散
鱼螵（一两）
用蛤粉炒为珠，研为细末，分三次服，每次用蝉蜕三个煎汤送下，如无蛤粉，即用黑豆面和乾鸡粪末炒螵亦可，曾经试验也。

产妇腰痛  ***************************
「书云：腰以下，皆肾所主。因产时劳伤肾气，以致风冷客之，则腰痛。凡腰痛上连脊背。下连腿膝者，风也。若独自腰痛者，虚也。风用独活寄生汤，虚用八珍汤，加杜仲续断肉桂之属。若产后恶露不尽，流注腿股，痛如锥刺，手不可按，速用桃仁汤消化之，免作痈肿。凡病虚则补之，实则泻之，虚中有实，实中有虚。补泻之间，更宜斟酌焉。」
此症以肾虚为主，有因风者，有因寒者，无非乘虚而入，若专一治风，恐致汗脱亡阳；《本草》称杜仲治腰痛殊功，《景岳》称枸杞佐熟地，治虚损腰痛如神，总不外此三药而已；风袭者加独活，寒袭者加肉桂，寒甚者桂附八味地黄丸加杜仲，应手取效。
至于血停留一段，多在胸腹、流注腰间甚少，存此以备一格。纵有此症，亦多为寒气疑滞，所列桃仁汤中酌加桂子可也。

恶露不绝  ***************************
「产后恶露不绝，大抵因产时，劳伤经脉所致也。其症，若肝气不和，不能藏血者，宜用逍遥散。若脾气虚弱，不能统血者，宜用归脾汤。若气血两虚，经络亏损者。宜用八珍汤。」
产后必十日左右血不止者，方谓之不绝。其人面黄唇白，总由于虚，归脾汤去木香，加煮文叶，阿胶、续断，汗多者加龙骨，无有不愈；有兼泻者，再加赤石脂、肉豆蔻。凡此症多有大汗，一泄手指即冷，顷刻变症，较寻常崩漏重十倍也。

产后心腹诸痛  ***************************
「产后心腹诸病，若非风冷客之，饮食停之，则为瘀血凝积。然产后中气虚寒，多致暴痛，直各审其因而药之。大法：风寒者，口鼻气冷。停食者，吞酸满闷。俱用二香散主之。瘀血者，转侧若刀锥之刺，手不可按，痛而不移，失笑丸主之。中气虚寒者，腹中冷痛，按之稍止，热物熨之，稍松，理中汤加桂心主之。若小腹痛，气自脐下逆冲而上，忽聚忽散者，此瘕气也，橘核丸主之。若小腹痛处有块，不可手按，此瘀血壅滞，有曰儿枕痛，并用前失笑丸。瘀血行而痛止矣。」
风寒、停食两症，辨之极明，所列二香散方，缩为小剂汤药，用之屡效。慈按风寒、停食二者，随症加药，注于方下。
●二香散　散寒消食。
砂仁　木香　黑姜　除皮　炙甘草（各一两）　香附（姜汁炒，三两）
共为末，每服二钱、生姜汤调下。
兼风者必有外感，加炒过荆芥穗；兼寒者加红豆蔻二三粒；兼食者加神麴、麦芽。
瘀血一段，若在心坎骨上，危症也，生化汤加姜黄；在心之下、脐之上者，加延胡索；在脐之下者，加橘核、小茴香、砂仁。
中气虚寒一段，重者用理中汤，轻者用白术、神麴、蒸过良姜二三分。
小腹痛一段，即用橘核丸加熟地、小茴香、桂枝。
儿枕痛一段，不必用失笑丸，即用生化汤加小茴香、桂枝可也。
以上各症，十中九虚，若在二三日后，可酌加人参或代以熟地。

蓐劳  ***************************
「产后气血空虚，真元未复，有所作劳，则寒热食少，头目四肢胀痛，名曰蓐劳，最难调治。大法阳虚则恶寒，阴虚则发热。清气不升，则头痛。血气不充，则四肢痛，宜用大剂八珍汤以补之。若牌虚食少，即用六君子加炮姜以温补之，诸症自退。」
蓐劳乃产后虚症，惟当急补，尤宜敛汗，轻者枣仁，重者龙骨；防泻须服肉豆蔻。补气之药：一二日炙草、大枣，三四日用参，五六日用耆；补血之药：重者熟地、桂元，轻者当归，一定之法也。

喘促  ***************************
「新产后。喉中气急喘促，因荣血暴竭，卫气无依，名曰孤阳，最为难治，直用六味汤加人参以益其阴。若脾肺两虚，阳气不足，宜用四君子汤，加黑姜当归以益其阳。若自汗厥冷，更加附子。若兼外感，即于四君方内，加荆芥陈皮炮姜川芎当归以散之。」
此篇所论益阴、益阳之法，尽美尽善，惟六味汤中可酌去泽泻；且尚遗治下一法，经曰：「诸短气喘，皆由于下。」况产后肝肾散漫之时乎？法当熟地、何首乌并用，佐以鹿茸、枸杞、沙苑，重者加磁石，俟喘定肺宁，再用人参补之。
有外感者，仍服前药，安稳根基之后，另用华佗愈风散。现三阳表症者，随经加药。

鼻黑鼻衄  ***************************
「产后口鼻起黑气，及鼻衄，皆由气血空虚，荣症散乱。乃胃败肺绝之危症也。急用二味参苏饮加附子。间有得生者。」
鼻黑是胃气将绝之候，突属危症，附子理中汤加大枣、粳米，十中或全一二，断非参苏二味所能奏功。若鼻中衄血，多因恶露不行，反而涌上《胎产秘书》中用生化汤，加龟甲，心透任脉则冲脉自开，血行衄止。推而广之，不外引血下行，苏木、茜草皆可加也。若恶露已行而衄血者，是产后阴虚，督脉孤阳上涌，可泻督脉，曾见前辈用猪脊髓下截煎汤，加炒黑栀、棕灰、地骨皮、炒黑丹皮、龟板胶，病已垂危，一剂而愈；外以本人头发烧灰吹之。

产后乳疾  ***************************
「妇人产后，有乳少者，有吹乳者，有妒乳者。乳为气血所化，若元气虚弱，则乳汁不生，必须补养气血为主。若乳房焮胀，是有乳而未通也，宜疏导之。后有乳儿之际，为儿口气所吹，致令乳汁不通，壅滞肿痛。不急治，即成乳痈。速服瓜蒌散，敷以香附饼，立见消散。」
乳少及乳汁不通二症，皆以猪前蹄一对，加王不留行三钱、当归二钱，煎汤徐饮，乳汁自通。壅肿者所列瓜蒌散方内，须加皂刺、当归各二钱方效。按《本草纲目》用京三稜三四个，浓煎汤，俯身将乳浸其中三刻，即效。亦经屡试矣。

乳痈乳岩（乳卸）  ***************************
「乳痈初起，若服瓜蒌散，敷以香附饼，即见消散。如已成脓，则以神仙太乙膏贴之，吸尽脓，自愈矣。乳岩初起，若用加味逍遥散，加味归脾汤，二方间服，亦可内消。及其病势已成，虽有庐扁，亦难为力。但当确服前方，补养气血，纵未脱体，亦可延生。若妄用行气破血之剂。是速其危也。更有乳卸症，乳头拖下，长一二尺，此肝经风热发泄也，用小柴胡汤，加羌活防风主之。外用羌活、防风、白敛、烧烟薰之。仍以蓖麻子四十九粒，麝香一分，研烂，涂顶心，俟乳收上，急洗去。」
乳痈、乳岩二症，《医宗金鉴》外科，均有专门，详而且善，可参考之。
乳岩一症，若其核大如桃杏而坚者，是病势已成，最为难治，只好调补气血，万勿妄用行气破血之剂，以速其危！篇中所论，老成之见也。
乳卸，怪症也，如遇之，宜遵篇中之法治之。
《景岳全书》于此症偏主于补，然湿热熏利，徒补，恐变他症，宜遵此书为善。

妇人隐疾  ***************************
「妇人隐疾，前阴诸疾也。有阴肿、阴痒、阴疮、阴挺下脱诸证。其肿也，或如菌、如蛇、如带、如鸡冠，种种不一。而推其固，总不外子湿热也，古方九味芦荟丸主之。若兼怒动肝火，佐以加味逍遥散。若肝经湿热极盛，佐以龙胆泻肝汤。若脾虚气弱，中气下陷，佐以补中益气汤。若思虑伤脾，脾气郁结，佐以加味归脾汤。若肾水不足，佐以六味丸加归芍，庶克收功。」
此篇所列各方，皆是古法，可以遵用。但是症气虚下陷者多，须兼以补中益气法行之。外治之法甚多，详载《本草纲目》主治下，可参考之。

附录  ***************************

梁茂名《舌鉴辨正》总论  ***************************
舌根主肾命大肠，应小肠膀胱；舌中左主胃，右主脾；舌前面中间属肺；舌尖主心，心包络、小肠、膀胱，应大肠命；舌边左主肝，右主胆。舌尖应上焦，舌中应中焦，舌根应下焦。
●白舌总论
白舌为表证有之，里证有之，而虚者、热者、实者亦有之；不独伤寒始有白舌，而白舌亦可以辨伤寒，其类不一：白浮滑薄苔，刮去即还者，太阳表寒邪也；白浮滑而带腻带涨色，分各经，刮之有净有不净者，邪在半表半里也，全舌白苔，浮涨浮腻，渐积而干微厚，刮不脱者，谓刮去其面而其底仍有。寒邪欲化火也；辨伤寒舌，大约如此。至若杂病之人，舌白嫩滑，刮之明净者，里虚寒也。无苔有泽，湿而光滑，其白色与舌为一，刮之不起垢泥，是虚寒也，口唇必润泽。白厚粉湿滑腻苔，刮稍净，而又积如面粉发水形者，里寒湿滞也。白粗涩，有朱点，有罅纹之苔，粗涩则不光泽，朱点则显其脏腑有热，裂纹多因误服温药之故。白乾胶，焦燥满苔，刮不脱，或脱而不净者，里热结实也。此舌颇多，其苔在舌，比之面上传粉，刮之多垢，其白色与舌为二物，是热也，与前论之虚寒舌相反，当认明此苔，由浅而深，将黄米黄，或竟变黑者也，不可用温补药。苔白苔夹变别色者，宜于望闻问切四事参考之，庶几不差。
●黄舌总论
黄苔者，表里实热证有之，表里虚寒证则无，刮之明净，即为无病。必须清洁光明，见淡红润泽之底。凡言净者皆仿此。刮之不净，均是热症。刮后仍留粗涩垢腻，如薄浆糊一层者，或竟刮不脱者。浅黄微薄者，微热之。于涩深黄腻厚者，大热也。芒刺焦裂老黄，或夹灰黑色者，极热也。黄苔见于全舌，为脏腑俱热，见于某经，即某经之热，表里证俱如此辨，乃不易之理也。治里证分经辨准，对证用药，必不差讹。表证风火暑燥，皆有黄舌，惟伤寒邪在太阳少阳时，均无黄苔，待邪入阳明府，其舌必黄，初浅久深，甚则老黄，或夹变灰黑；其证多大热大渴，或无汗，或自汗，谵语痞结，咽乾目暗，大小便秘，衄血吐血，蓄血如狂，自利清水不等，以舌脉相较，审证无误。若邪火里逼，实热里结绪危证，其脉往往伏代散乱，奇怪难凭。重病久病亦然，更有轻病而脉即伏乱者。则当舍脉凭舌，专经急治，斯为尽善。若泥于火乘土位，故有黄苔之说，迂执误人矣。
●黑舌总论
凡舌苔见黑色，病必不轻，寒热虚实各证皆有之，均属里证，无表证也。在伤寒病，寒邪传里化火，则舌苔变黑，自舌中黑起，延及根尖者多，自根尖黑起者少，热甚则芒刺干焦罅裂，其初必由白苔变黄，由黄变黑，甚至刮之不脱，湿之不润者，热极伤阴也。病重脉乱，舍脉凭舌，宜用十全苦寒汤以补阳火之偏，急下以救真阴之弊。在杂病见黑苔，皆因实热伤里也，亦惟连泻炽火，勿使枯竭。若虚寒而舌黑者，则必湿滑无苔，多泽，口不苦，唇不燥。无朱点，无芒刺罅裂，刮之明净，如水浸猪腰，有淡淡融融之形，是脏腑极寒之舌也。宜用十全辛温救补汤。亦有真寒假热证，而见黑舌者。其舌必全黑而不分经，且必由淡白之时，忽然转黑，其初无变黄之一境，约略望之，似有焦黑芒刺干裂之状，然刮之必净，湿之必润，环唇皆白，而不红焦，寒结在脏也。其证亦周身大热，烦燥恶衣被，与实热邪火证相似，实则中宫寒极，阳气尽发于外也，口大渴，喜冷饮水，却不多，与实热诸证略异，外假热而里极寒也。患此假证之人，必烦乱昏沉，六脉必迟弱无力，大便结，常欲下而不下，宜十全甘温救补汤。更有阴虚肾水亏而舌黑者，颇似寒舌之光亮无苔，又似热舌之焦乾无泽，详审乃可无误，治宜六味地黄汤，加减急投。然阴虚内伤之舌，大看绛色无苔。若肾绝舌黑过尖，言归于命，则无洽法。有吸菸之人，常多黑舌，看法与平人之舌黑，减一二等算，又有食物而染黑者，宜明辨之。
●灰舌总论
灰色不列五色，乃色之不正也。舌见灰色，病概非轻，均里证，无表证，有实热证，无虚寒证，有邪热传里证，有时疫流行证，郁结停胸证，蓄血如狂证，其证不一，而治法寒凉攻下，寒凉以救真阴，攻下以除秽毒，在当用之时，不得訾为找伐焉。《舌鉴》旧载「总论」，谓热传三阴，则有灰黑乾薹，皆当攻下泄热是也。义谓直中三阴，见灰黑无苔者，当温经散寒，此说甚谬。盖灰黑与淡黑色颇相似，惟灰则黑中带紫，淡则黑中带白之殊耳。若寒邪直中三阴者。其色淡黑无苔，宜温经散寒；如邪热直中三阴者，其舌灰黑无苔，宜三黄、白虎、大承气，并用连投，直出直人，其害非轻，愿望舌者，小心谨慎焉！
●红舌总论
全舌淡红，不浅不深者，平人也，有所偏则为病。表里虚实热证，皆有红舌，惟寒证则无之。如全舌无苔，色浅红者，气血虚也；色深红者，气血热也；赤红者，脏肺俱热也；色紫红瘀红者，脏腑热极也。中时疫者有之，误服温补者有之，色鲜红，无苔、无点、无泽、泽舌底出。无液（液舌面浮）者，阴虚火炎也。有苔可作热论，虚极不能生苔。色灼红，无苔无点，光亮如钱，或半舌薄小而有直纹，或有泛涨而似胶非胶，或无泽液，而咽乾带涩不等，红光不活，绛色难名，如猪腰将腐，难以言状。水涸火炎，阴虚已极也。瘦人多火，偏于实热，医者拘于外貌，辄指为虚，误服温补，灼伤真阴，或误服滋补，名为滋阴降火，实则腻涩酸敛，胶黏实热，引火入阴分。渐耗真阴，亦成绛色，而为阴虚难疗矣，其初必有黄苔，医者不知，久之内伤已甚，不能显苔，而变绛色矣，凡阴虚火旺之病，自生者极少，多由医家误用补药逼成也。不论病状如何，见绛色则不吉。《舌鉴》旧载「总论」，引仲景云，冬伤于寒，春变为温，至夏变为热，故舌红面赤；此专指温疫于伤寒也。而红舌各病，实非温疫伤寒所可赅括，勿泥古以致误！
●紫舌总论
紫见全舌，脏腑皆热极也，见于舌之某经，即某经郁热也。伤寒邪化火者，中时疫者，内热薰蒸者，误服温补者，酒食湿滞者，皆有紫舌。有表里实热证，无虚寒证，若淡紫中夹别色，则亦有虚寒证。凡辨色无苔，则论舌之本色，有则凭苔之见色参之，望闻问切，以判表里寒热虚实之真假，虽不中，不远矣。馀数十年来，但知有紫色舌，未闻有紫苔舌，但见紫舌为各种热证，未闻属酒后伤寒，旧本专指酒后伤寒，未免拘执。
●霉酱舌总论
霉酱色者，有黄赤兼黑之状，乃脏腑本热，而夹有宿食也。凡内热久郁者，夹食中暑者，夹食生寒，传太阴经者，皆有之。见此舌，不论何证何脉，皆属里证实热证，无表证虚寒证，旧论谓苔薄用桂枝汤，加枳、橘、半夏，苔色厚，为土邪剋水，鲜有得愈者，皆谬说也。
●蓝舌总论
蓝者，绿与青碧相合，犹染色之三蓝也。舌见蓝色，而尚能生苔者，脏腑虽伤未甚，犹可医治，若光蓝无苔者，不论何证何脉，皆属气血极亏，势难延年。旧论泥于五行，谓金木相併，火土气绝，不分有苔无苔。概云不治，亦管窥之见耳。
梁茂名者，茂名梁玉瑜特岩先生也。《舌鉴辨正》二卷，即梁氏家传辨舌之法，秀水陶保廉辑录。先祖以其条分缕析，言简意赅，审证论治，涂中肯綮，录之以备参酌。此书于清光绪间由兰州固本书局刻印，流传不广，特抄为附录，供读者参考。

附方  ***************************
●十全苦寒汤
石膏　知母　黄芩　黄连　黄柏　芒硝　大黄　枳实　厚　朴犀角
●十全辛温救补汤
附子　乾姜　肉桂　豆蔻　木香　陈皮　半夏　川椒　丁香　藿香
●十全甘温救补汤
生耆　人参　白术　九地　川芎　归身　鹿茸　白芍　茯神　甘草
