
弁言  ***************************
汉如自束发受书，即有志于医学，既长而能悟，乃废寝忘餐，穷日夜之力以赴之，而尤喜推拿一科之切于实用。旋遇良师，访秘笈，习内外功，以一指禅正宗为鹄的，始恍然于先哲发明是科，足以济药石之穷，阐造化之秘，解生民之厄也。瘁十年之心力，幸有成就，徒以一官瓠系，未获畅行其志。辛亥而后，始以医为专业，与室人等分治男妇病症，所遇艰险复杂怪奇之疾，不可屡计。竭其心力，排万难以图之，亦尝有应手辄愈之成绩。病者纷纷垂询，惊为神秘，实则何神秘之有？其视吾术为神秘者，盖浅之乎测一指禅也。一指禅之为用，本可抉万病之根，起垂死之人而登诸寿域。要而言之，恃推拿之术以问世者，必以医学为始基，以一指禅为利器，窥其玄奥，加以经验，所全活者日众。医家不惜半世之辛勤，病家即获一生之幸福。曩以各地人士，谬採虚声，每持推拿一科何以能奏奇效之说，来相谘询，遂草斯篇，藉代裁答。数年以来，索阅者踵相接，印刷甫成，分发已尽，盖至今已十易版矣。急就之章，于一指禅之精微玄妙，不足阐发其万一，惟书中所论，本为开始研究推拿者说法，编著专书，愿俟异日，大雅君子，恕其谫陋，进而教之，幸甚幸甚。
此不佞曩岁所著《一指禅推拿说明书·自序》之言也，今值医话付梓之日，欲倾吐腷臆，而又惮辞费，则迳录此序，弁诸简端，以明吾志。至于医话之作，理由何在，动机何若，又不可不无一言，爰识其缘起如下：
儿子一照，离讲堂哦诵试验室作业之生涯，以致力医学者二十年，以推拿之术问世者十年，尝察其治病之成绩，凡举重若轻化险为夷之处，亦颇有足以贡献于社会而慰我期望者。病家以危难之症属余，偶值时间冲突，则以畀一照罔弗愈焉，知一照者既日众，余遂得稍稍息肩。今夏苦热，杜门避暑，以旬日为期，诊务悉委诸一照及室人汉芸。爰招朋好，煮茗清谈，以消永昼，偶述生平应症之往事，及一照、汉芸二人之经历，闻者动容。退告一照曰：「医术关系人命，如是其重，君家治病之成绩，与夫目击病家愤事之状，宜辑为一书，广其流传。俾一般人知所警惕，有所遵循也。」一照然之。以请于余，其所恃之说，为疾病之戕贼人类，半由于医家之误人，半由于病家之自误，苟能以一二医家之得失，一二病家之祸福，昭示于百千万亿有病而求医之人，百千万亿无病而防患未然之人，俾资借镜，指曲突而徙其薪，遇迷津而渡以筏，亦未始非裨益人群之举。味其言亦尚有理，夜凉无俚，爰就余与一照、汉芸三人身历目睹之事，于千万受诊者之中，择其记忆所及而足借镜者，排日纪录，得三十五则。异一照编次之，而付诸剞劂，用付爱我重我者之雅望，为提撕病家之具，无以名之，谬曰医话。敝帚千金，聊自策励，文之工拙，言之精粗，非所计矣。

答客问  ***************************
这许多年来，常有人写信来问我，推拿在医学上到底有怎样的效用，一指禅推拿在医理上又有什麽特殊的优点，我当然是有问必答。但恐怕已经问过的人是知道了，要想问而没有问过的人还不能普遍的明瞭。因此趁这医话将要印行的当儿，把所有的问答归纳起来，并作三条，分别写在下，用极简单的说话讲个明白。这决不敢借此为我个人宣传，不过希望大家对于一指禅推拿，有一种相当的认识罢了。（汉如附识）
（一）问：推拿和一切中西医的比较如何？
答：一切中西医，都要研究生理病理。我断不敢说推拿一定比一切中西医都好，不过其中有一个最大的分别，是无论中西医都要用药，推拿却绝对不用药。既然用药，无论是中药或西药，都有「付作用」。药吃错了，大误其事，固不必说，就是有了好医生，用药得当，一面借药力来治好了病，一面因药性的作用，不免使生理上要起一种反应。譬如滋补的药吃多了，就要防「腻滞」；表散的药吃多了，就有些「克伐」，这是最浅显的例子，其馀更讲不尽许多。推拿既不用药，就没有因「付作用」而惹起的毛病，可以说是「有利无弊」，也可以说是专能疗病而不会「种病」。并且用药治病，或是吞服，或是注射，都要经过肠胃的消化与吸收，利用著血液的循环，只能算是间接的。推拿治病，病在那一部，就推那一部，却是直接的。所以有许多疑难症候，病人不宜服药的，以及特别急症来不及服药的，推拿就格外来得有效了。
（二）问：推拿和针灸的比较如何？
答：针灸与推拿同是中国古代传流下来的医术，就其历史而论，当然有同等的价值。旧时医书上说：「针长于宣壅滞，灸长于通气血，古人谓之火轮三味。」足见针灸也自有其特殊的效用。不过旧书上对于推拿和针灸的比较，又有这样几句话，说是「推拿宣而不泻，故优于针；通而不燥，故优于灸。」可是这番话是根据医理的，平常不解医理的人，不得明白。我如今再拿极浅近的道理来说，就是推拿的治病，能使病者通体舒适，决没有什麽不良的感觉。讲到针灸，虽然在精于此道的，也断不会使人感到任何痛苦，却总免不了有些「刺激」，至少也要起一点异样的感觉。假定属于神经性的病，或是病者本身神经衰弱，感受不得些微「刺激」的，就要因此发生弊害，不如推拿来得和平适当了。
（三）问：一指禅推拿和寻常各种推拿的比较如何？
答：一指禅推拿和寻常各种推拿分别，非精干医理者不能知道，更非对于推拿一科有深切的研究者不能知道。照古时医籍所载：「推拿一科，发明于岐伯，著书十卷。一曰按，二曰摩，三曰推，四曰拿，及梁武帝时，达摩以为旧法过简，不敷应症，复取旧法而光大之，增入搓、抄、滚、捻、缠、揉六法。」照这样讲起来，寻常推拿，只有四种，一指禅推拿却併合新旧各法，加成十种，足见推拿而不用一指禅，在推拿本身上还只是「偏而不全」，所以一指禅推拿比寻常推拿，从医理上讲来得格外深，从效力上讲来得格外大，换句话说，寻常推拿有不够用的地方，就非用一指禅推拿不可；寻常推拿有不能治的病，也就非用一指禅推拿不可。


正文  ——————————————————————————————————————————————————————————————————————————————————————————

荒郊入睡风寒络  ***************************
某年夏，前浙江省长张暄初氏，病腿，艰于行动，已历半年之久，遍延中西医诊治均不见效，乃延余推治。张君曰：「医者论鄙人之病，见解纷歧，莫衷一是，或谓某由于虚弱，或谓系鹤膝风。又有谓系血液不清者，然验血以后，此说已证明不确。实未知症结何在。」诊察后，告以系汗孔大张后为风湿所袭，致成此病。张君恍然忆及往事，曰：「曩为先君营葬，仆仆长途，既抵墓地，已筋疲力竭矣，所御之裘尽为汗湿，匍匐墓侧，竟昏然入睡。旋由家人呼醒，则荒郊风猛，顿觉寒慄，归后病作。自此以后，步履维艰，腿部虽迭经针灸，而不良于行如故。今闻先生言，洞见病源矣。囊者督办卢公固尝告余，此病非就教先生不可，而余因循至今，始劳玉趾，否则早瘳矣。」由是日必推治，至秋而愈。

服活络丹不复活  ***************************
某年秋，有倪真寅君来就医，右手拘挛，右臂与右腿行动颇不自如。一照诊察后，告之曰：「君之病系肝风内煽，气血两亏，达于极点」。倪君曰：「馀三年以前曾来先生处求诊，时病犹未深，而先生即云此症颇难痊愈，余尔时殊不谓然，即别就西医诊治，三年以来非特不能痊愈，且日见沉重，先生之诊断神矣！故再来求诊。」推治时，倪君初颇欣慰，阅时稍久，忽曰：「推治不日矣，虽日见功效，但余终苦其迟缓，有友人劝余服活络丹，先生以为如何？时有沉浚文君亦来此候诊者，闻倪君言，急搀言曰：「以君之体气，活络丹恐不宜服。凡人既不幸而染病矣，亟宜静心疗治，万不可急求速愈。若求治之心太切，今日服此药，明日易他医，非徒无益，且恐一入岐途转移延误，是欲求速而反缓也。即如鄙人之病，由于肾亏与痰湿，初病时，求愈之心过切，亦与君同，后以速愈不可求，于是安心调治，余倩一照医生推治之时期，较君更久，犹不敢躁急，君有数年之宿疾，推治以来，为日尚浅，似应少安毋躁。」倪君沉思有顷，乃曰：「余既受先生之术，又闻沉君之言，已决心不服活络丹，惟安心以此身付诸推拿矣。」一照谓之曰：「君能耐心甚善，能耐心则木火不升，木火不升则水可以无耗，君病之痊愈虽缓，然为期当不远矣。」孰知倪君自此推治后，即不复至。一月以后倪君之夫人忽来曰：「外子自前此由先生处归来后，终不能忘情于活终丹，今已迁入医院矣。兹因苦念先生，请劳玉趾前往一晤。」一照诺之。倪君既见一照，涕泗汍澜，悽然曰：「余未能听先生之指导，已无救矣。今辱枉存，聊当诀别耳。」一照曰：「前月君在余处推治，并无若何险象，何遽一危至此？」曰：「服活络丹所致也。」一照曰，「嘱君勿服此药，胡遂河汉吾言耶？」曰：「余见他人有藉是而得愈者，故亦服之，初不料有今日之结果也。」一照曰：「君之病之宜于活络丹，非谓活络丹不足以治病也。世不乏灵丹妙药，可治对症之人，而不可愈不合之症，故必须衡量自身之病情若何也。」至是，倪君默然，惟请寄语沉浚文君，谢其曩日规劝之盛意，彼此互道珍重而别。后倪君果不幸下世。沉君闻之，不胜唏嘘，甚矣哉！误投药物之为害也。未几，沉君病愈，一日谓一照曰：「余鉴于倪群之结果，益自幸未曾旗靡辙乱，故有今日也。」沉君曾倩蒋竹庄先生（维乔）代书一联相赠，联语为「著手成春，天地一指；应病与药，技术通禅。」亦蒋公所撰也。

妊娠期内腹痛  ***************************
前清两湖总督涂宗瀛氏之孙媳，锺氏女也。先是其父尝于某年患中风，口眼歪斜，四肢不能转侧，多谵语，势甚危殆。时女之兄锺铸甫君，供职于杭之造币厂，得讯后商之同寅，众皆推余医治，应召而往，诊察后，语锺君曰：「此顽痰作祟，年虽高，苟医治得当，尚不足虑也。」问曾延他医，有其它诊断乎？答曰：「未延他医，惟叔父现方行医海上，巴有电去，日晚可来杭。」余复详语锺君曰：「尊公之病，所以酿成之者，痰也；所以扩大其严重性者，痰也；多谵语，痰为之耳。幸勿信妇人女子之言，乞灵神鬼。苟延中医服药，亦不必张皇失措，乱投犀角、羚羊等剂。苟若是，非特不能化痰，且恐危机愈迫。」于是依法为之推治。明日锺君谓余曰：「家叔昨自上海来，闻鄙人转述先生之高论，甚为敬佩，且嘱不必服药，即求先生推治可也。」余遂为之逐日施治，病果日有起色，神志亦清。惟病者生平喜观剧，更嗜美味，夫人善烹调，故当每次推治时，必令其夫人以点心进，且所制之点心逐日弗令雷同。余戒之曰：「观剧虽娱视听，然久坐伤神；美味虽餍口腹，然多食伤胃，幸留意焉。」未几，因女公子于归涂氏颇覆劳动，甲子齐卢战起，锺氏全家迁沪，自此不复谋面。
某年，余医寓对门来一新邻，循俗例分馈糕馒。仆人登门，适余自外归，一见之下，喜谓余曰：「先生犹记三年前在涌金门外锺家诊病之旧事乎？今先生之新邻涂氏，为锺府之姻娅，伊家之少夫人，即我主人之女公子也。并谓我家太夫人，恒称颂先生之医术，今既知先生与涂府比邻而居，不日必来造访。」数日后，钟太夫人果偕其女来余家，见其身御素服，急询以锺老先生之消息。太夫人喟然曰：「先夫自三年前避兵沪上，寄居涂婿家，以上海剧场甚多，几无日不置身其中，又嗜肥醲，稍拂其意即怒，不得已从之。一日，在大世界游戏场忽复撄中风，一时手足无措，只以战氛正恶，沪杭交通梗阻，而病人又不便久居婿家，乃多方设法，赁屋别居，未数日即不起矣。战事既平，始运柩回杭，兹有小女有病，特嘱其来杭调养，不意竟得先生为比邻，小女之病可以无忧矣。谈次，见余诊务大忙，母女遂兴辞而去。次日，钟太夫人偕其女及婿涂俊森君同来，相与閒话，乃知彼此尚有戚谊。涂君即述其夫人之病情，曰：「拙荆溲不畅，而常患腹痛，月事已一月馀未至。」经诊察筋脉以后，断为有孕。涂君曰：「据他医云系乾血痨，而先生断为有孕，殊令余徘徊岐路，无所适从。」余曰：「若误以乾血痨之治法治之，必陷为小产而血崩。在妊娠期内腹痛，非用活血安胎之手术，不能使胎不下坠也。」于是由汉芸为之推治。十馀日后，涂夫人恰值受孕二月之期，钟太夫人复郑重问曰：「小女月事忽于今晨十时复至，惟腹痛如故，小溲稀少亦如故。」汉芸问之曰：「今晨月事来时，能稍觉舒畅否？」答曰：「并不觉若何舒畅。」告以月事至而舒畅，则非受孕，今不觉舒畅，且只一次即止，仍系受孕无疑。是岁夏令奇热，气温常在百度左右，而涂夫人受孕已五月，腹部之痛更剧。母若夫惶急万状，惟治后稍安，然仍时止时痛，太夫人不能无虑，仍再三以是否怀孕为问。汉芸曰：「医家向不愿对病人下断语，今彼此投契，况有戚谊，请断然以『是喜』『是男喜』五字奉答。」钟太夫人闻曰：「果如是，则汤饼筵开之时，当以鸡子千枚为赠。」言已欢笑而去。嗣后月分既深，腹痛亦日甚。一日钟太夫人忽来，大呼曰：「真怕」。问以何所惧，曰：「余婿为小女延一女西医，吾知其为某西人之养女，门愚医院重地、禁止喧譁之虎头牌，及两军棍，其人则身御西服，洋气颇重，至于医术如何，实不可知，余婿力主延请此人，余心所谓危，故呼怕也。」移时涂君亦来，连呼：「不得了，不得了，顷某女西医来，竟谓拙荆之腹痛由于胃部胀大，不宜劳动。诊毕，余请其处方，拟留待前延之西医斟酌。讵伊答称，药方须俟其归去仔细斟酌，吾今不欲往取药方。夫此病岂胃部胀大哉！信其言，服其药，必且无幸。」余曰：「是在君自决耳。以余断之，尊夫人腹痛，产后自止，无碍也。今为之推治，无非维持现状，冀有以稍减其痛而已。彼女西医既有如是之诊断，不妨稍缓数日，再行推治。」涂君唯唯而去。翌晨，涂宅两女佣扶涂夫人至，促汉芸为之推治，谓自停推后不能小遗，内急殊甚，胀欲死，自是非推不能小解。后因孙军离杭时，杭人纷纷他徒涂君初以其夫人每日需汉芸推治，未能即迁，后杭垣形势日形紧张，不得已迁沪。迨十二月，余医寓亦迁至上海，然彼此不知住址，并无觌面之可能。
次年正月，余乘车至静安寺路梅白格路口，忽闻车后有呼黄先生者，回顾则钟太夫人也。又见后车一佣媪，挟一小儿，停车询之曰：「男耶？女耶？」曰：「男。」钟太夫人询住址，余递一名刺与之。明日涂君来，长揖致谢曰：「君家之术，何其神也，内子果于去冬生子，临蓐时果不觉苦，产后腹痛果释矣。」十月间钟太夫人又偕其长次两女同来，谓其长女亦患月事停滞。余诊察后对曰：「令媛腹中之胎，危险殊甚，因其舌苔抽心。再按其筋，切其脉，知其气血两亏之症。以如此体气而有身孕，宜从速调治，生产后非万分小心不可。」太夫人自解曰：「余长女体并不弱，特便道请先生诊断耳。」遂相偕去。至次年夏，闻钟太夫人之长女不幸竟于产后殂谢，并闻其次婿涂俊森君亦病殁于芜湖云。

筋络受损两臂伤  ***************************
康南海在杭，曾患臂痛，由余治愈。兹于未述康君医病之经过以前，先纪一琐事。某年，康君曾与人在杭合营聚英旅社，经理陈克卿君知拳术，平日体气素健，后忽得中风症，缠绵至次年。耳馀名，来上海就诊。时康夫人在沪亦患中风，南海为之延德、法名医诊治，知陈君因病来沪，即嘱乘便就所延之西医诊治。陈君不从，乃毅然求余推治。某日为之诊脉后，余询之曰：「君何怒之甚？」陈曰：「先生何以知之？」曰：「由脉象知之。」于是陈君不能隐，曰：「今日有一事，实使鄙人不能不怒。顷间有一人劝吾不必就先生诊治，彼有一素识之医院，由伊介绍，诊金可减其半，吾闻至此，甚恶其人，轻视吾无力付医费，而必欲仰赖人之减值。刻至先生处，中心犹有馀忿，不料先生竟能于脉象中察之也。」陈君颇豪爽，有时来诊，言及武术，辄在室中振衣攘臂以表演之。余见其左右纵跃而喘，力戒之。未几病愈，悦甚。尝曰：「馀年已六十馀，万不料此病竟获治，殊属幸事。曩者居停康公曾嘱余赴其沪寓就德、法名医诊治，余虽未从，然康公之盛情良可感念。今余既愈，而康夫人尚在病中，当转为之介绍，以报其厚意也。」时康夫人正苦久病，从陈言而来，由汉芸诊治，未几果愈。
某年，余至杭行医，陈君殷殷款待。自是乃常有聚首之相会矣。越三年，康君以臂痛，息影杭垣，颇以两臂不能伸缩自如为苦，闻余在杭，遂延至别墅。诊察后，告以臂痛纯由局部筋络受伤所致，并非体亏，若注射补血剂，或服其它药品，断非所宜。康君闻言，乃自榻上一跃而起，甚惊诊断之神，曰：「先生谓余筋脉受伤，斯言诚是。盖去年冬，余反手令仆人卸大衣时，不觉用力过猛，致有此疾也。」由是连次推治，渐见痊愈。当医治时，康曰：「余读先生所著推拿科说明书，知先生之推拿，的系古时一指禅之正宗也。」康君午睡多迎北窗，每日必游山一次，更喜大啖。余恒戒之曰：「北窗之下不宜卧息，游山固佳事，然我公年已迈，下山不觉其苦，上山则咻咻然喘，不免伤神，应少跋涉，至于大量之食，更非高人所宜，幸听吾言力戒多食。」三年后康竟以多食海味，而暴卒于青岛云。

识肝病引火归原  ***************************
葛德和陶器号主人葛璇生君，一日来延余往诊。见其面如被酒，神态反常，身躯甚呆木，虽在冬令，而衣甚单薄。问其病倩，曰：「双目不能上视，不能下窥，胃呆不思饮食，勉强进餐亦堆积胃中，不复能消化。日间尚可勉御夹衣，入夜则热极不能覆被，即覆单被亦非露双足于被外不可。登榻后固不能熟睡，且亦不敢寐，盖睡酣则精立至矣。」更询其病若干时，曰：「已半年，此半年中，近二月为最甚。」以常情论之，食少而又耗其精，其人必虚弱不堪，然葛君不觉十分疲惫，且谈话时发音尚清晰。经反复诊察后，断其病于肾者少，而病于肝者多。葛君曰：「鄙入之症经多数医者诊治，均未能奏效。即向来为余治病迭奏奇效之医生，亦无成绩可言，吾病殆真不起耶？」旋出示诸医先后所处之方，类皆抱薪救火，揠苗助长之剂。葛曰：「凡此诸方胡不妥者，先生第恣言之，万勿循医家之惯例，有所顾忌，安于缄默，吾苦病魔之磨折久矣，幸怜而教之。」余观其情词恳切，爰告之曰：「诸方都不察病源所在，而用紫河车之方尤谬。紫河车之为物极腥臭，宁能多服？今连进二十馀剂，无怪胃部呆滞，不思饮食。且时值冬至阳生时，气既上升，故精下泄更甚。君之病十之五误于医，其它五分，二分属于肾，三分属于肝。所有为君诊治之医者，均著眼于肾，而未顾及肝，此其所以不能见效也。君苟听余诊治，则余治肝不治肾，肝病既愈，则肾病亦随之而愈。」葛曰：「此诚余抱病以来，第一次所闻之精辟议论，然则此病果犹有救乎？」曰：「君之病诚深，然尚有望。」葛问一日推治二次可乎？余曰：「一指禅本有两仪之法。」翌日清晨，葛走伻来言昨日气闷，推治后稍舒，请每日午饭后及晚饭后，前往推治两次。十馀日后，正推治时，葛君忽曰：「腰以下勿推可乎？」余异其言，曰：「此君之意乎？抑他医之主张乎？若为君意，则君固非医家，无足深怪。若为他医之意，则余为尽责计，不得不实告曰，今日之事我为政，若容他人置喙，有百害而无一利。所贵乎一指禅者，乃在知病之所在而推治之，并非如其它推拿家，不知病源可以为他人之意思所左右也。」葛君不得已，对曰：「此系他医之意，盖以余近日滑精之量更多也。」余乃以浅显之说喻之曰：「人体下部发泄之物，精之外尚有便溺。此君既谓推治下部恐遗泄更多，何君之便溺仍如前艰涩乎？既承不弃，请为君详论人体各部器官之为用。夫人之脏腑，譬犹所雇之工役，无病，则脏腑为良匠，为忠仆，设或有病，当详察其脏腑各部，究系何部未能称积。以君之滑精论，其病在肾。肾何以亏？以理推之，当然为近妇人，斫丧过度矣。然此病设果因渔色，幸喜悦余直言，君墓木已拱矣，岂犹能支持耶？且连日与君晤谈，应对亦甚敏捷，以余诊断，知君之病，定不专在肾，而实在肝。然则肝阳何以如是之盛？若不深求其故，则必以为君之体质如此，但以余观之，当别有原因，此殆蕴结特殊之热而伤肝也。」葛君至是乃正色曰：「先生可谓心细如发矣。实告先生，余陶器出口商也，窑中工作，必躬往监督。」余曰：「窑中之热君何以堪？」曰：「不得已也。病殆肇因于此乎？余家业此已数世，先代皆有肝旺病，而余亦略知医，今闻先生之诊断，吾病虽尚未愈，然心中已觉非常愉快。」余曰：「君之病确在肝火太旺，诸医咸著意于肾，不知肾犹君之仆焉，肝又为肾之损友。诸医但顾念肾亏，予以接济，谋所以补益之，而未知肝方日伺肾后，分耗其所受之滋补，是肝之侵耗一日不息，则肾之亏弱一日不复，徒事补肾，无益有损。此时亟宜息灭方张之肝火，则肾水自源源而来。譬彼陶器之在窑中，其火候亦须适当，否则，器皿未有不坏者也。」葛君曰：「先生妙论，信足发聋振瞶，自今日始，当专就先生推治，不杂投药剂矣。」余曰：「余向不反对药品，惟以为不宜乱投耳。今再为君进一言，君之病尤宜缓治而不可以求速效，否则，今日似觉进一步，明日必退三步，所谓欲速则不达者是也。」葛甚以为然，乃逐日为之推治。一日葛君曰：「近日胃纳已不若前之呆滞，虽不能熟睡，然心神已较前宁帖矣。」如是约两月后，余向葛君曰：「此时君这胃部服紫河车之积秽已清，可为君作第二步工夫，法宜引火归原。明日当为君施用此手术。」临行时密告其公子曰：「明日为尊公施用引火归原之法，当在某穴推治，特恐令尊不能忍受耳。」公子曰：「万一不能忍受，又将如何？」曰，「不妨。余当为推他穴代之，惟推治他穴，其功效非常迟缓，请暂秘之，待明日施用手术后再定方针也。顷在令尊前，并未言此，恐其起心理作用，不能顺利进行也。」次日为葛君在某穴推治，方数下，葛君果觉不能受，于是乃改推他穴。俄顷，葛君觉气向下降，称炔不肯。时葛公子在侧，曰：「先生昨日谓如用他穴代之，奏效极缓，何今日家严感觉愉快，如是之速？余笑而不答，旋覆密告之曰：」君勿以为速。」公子曰：「其故安在？」曰：「此令尊之知觉经外显耳，非病势减轻之现象。凡病深之人，感觉不应如此敏锐，且令尊之知觉经外显，实因肝经受伤过甚，幸影响仅属局部，果周身如此，则病必不可救。一指禅之书曰：『凡人虽力大如牛、健饭如虎者，苟知觉经外显，生命不能延至三年以外也』。」如此推治多日，滑精之病渐减，食后胃部渐舒适，睡眠亦较安矣。迨春令将届时，葛君以冬至时病大作，深虑春令将复转剧。余曰：「当冬至时，医者对于君之病源，皆未能有把握，故病大发。今余已知症结所在，且依推治之步骤，为君疗治，春令来时，当无防碍，幸勿过虑。」后至春令，果无大变，惟双目仍感不能上下视之苦。乃劝其养鸟，并蓄金鱼，閒时可俯观金鱼，仰瞩笼鸟，使双目之视线，于不知不觉中渐渐可以上下。于是葛君乃依此主张与步骤，静心疗治，日有进境，祈寒时能御裘，夜能安眠，昼能视事矣。

伛偻颧赤应手愈  ***************************
吴义斋君，任杭垣警务处秘书长。某年夏，痰湿宿疾大作，痛苦万状，知余在杭，遂来求治。诊察毕谓之曰：「所患之癣，乃由于湿。湿外发而为癣，此系好现象。今亟宜努力治痰，不使阻滞气机。癣疥小疾，置之可也。」推治后，痰果活动。秋间齐卢战后，吴君复任省署秘书长，军书旁午，公务益剧，积劳之后，加以感冒，于是牵动宿疾，淹然病矣。复延余医治，反复叮咛，非节劳静养不克有济。某日症忽转剧，黏痰上涌，口生白糜，饮食不进，委顿已极，而癣全隐没。其家人谓吴君前一夕因要公，奔走楼上下者凡五次，未守节劳之戒。嗣家人复出一药方相示，内有人参三分。余始知其为参所误，乃婉言谢之云：「论病体之虚，三钱犹恐难见效，论湿阻之势，三分已大足偾事。口生白糜并非全属虚症，盖病者口内之白糜不能拭去者为虚。今白糜一拭即去，乃湿痰上涌，肺中受病所致，误以为虚而进以人参，殆矣。余实不能为力，请从此辞。」
旬日后，吴夫人之嫂周剑秋夫人挈其子来求医，由一照诊治。见病者伛偻特甚，周夫人云：「吾子之病久矣，诸医见其两颧发赤，骨瘦如柴，入夜辄咳呛不止，皆断为痨瘵，服药打针，咸不奏效。近因襄理姑丈丧事，乃知吴君之死因未从汉如先生之言，铸此大错。前车之覆，后人足戒，故来此也。」一照诊察后谓之曰：「令郎病源甚简单，肺中为风寒所袭耳。若在成婚以后，不免酿为痨瘵，今尚系未成年之人，决不致成瘵，惟不宜再进补。」乃为之推治，果有起色，体渐肥壮，不复如前之瘦削，腰背亦直伸，不若前之伛偻，嬉戏活泼，一如常儿，较之未推治前判若两人。一日咳呛甚，其母疑有变，一照慰之曰：「是何足虑，此仍系受热后为风所袭之故，推治数日，其呛必止。」母始恍然，因忆及前日之事，曰：「小儿日前正在家中嬉戏时，因跳跃出汗，解衣纳凉，忽闻门外鼓乐喧天，未及披衣遽尔出门往观。先生所谓热后受风，殆系此时耶。」一照更嘱其冬令须注意，若能防护周到，继续调治，则此症根株尽绝，永不复发。明年夏，周夫人再挈其子女来，并偕一中年男子。询之，知即周剑秋君。周君欣欣然有喜色，曰：「鄙人在粤经营茶业，居家时少，前接家书，知小儿病痊，初未料推治之法有如是惊人之成绩也，归来见其身躯健壮，面色丰腴，喜出望外。惟是小女腰间生一硬块，颇感痛苦。鄙人亦以身体肥硕，常虑中风，近已有痰壅之患，若谈话过多，即不觉昏昏睡去。今请先生为吾父女医治。」当由汉芸为其女公子推治，周君由一照为之推治，均见效焉。

哭声惊午梦  ***************************
某年春，余医寓自杭回沪，郑洪年先生之夫人病，公子郑宝照君因母夫人历试中西医，俱未能获效，爰相招前往，为之推治。诊察之下，知系气虚中满之症，旋以手术，寻愈。而郑宝照君忽谓伊喉际似有物梗于中，颇以为苦。余曰：「此病系虚气上升，并无何物，他日气平，梗即自止。君亦曾延医诊视乎？」曰：「曾就西医诊察，谓喉间实有一物，一经疗治，即可不梗。越数日后，此君以镜射照，谓喉间已无物矣。然余之梗如故，遂亦听其自然。今遇先生，特乘间求教。」于是为之推治，其效验较郑夫人尤速也。方余为郑夫人医治时，一日郑夫人曰：「余自经先生推治数日后，病即转轻，所不解者，即迩日之进步，何以未能如开始推治时见功之速？」余曰：「夫人当开始推治时，病势甚重，且服药亦不见功，乃令郎忽于此千钧一发之际，幡然改计，瞩余推治，此为对症之疗法。疗法既能对症，则病自减，而夫人如重负初释，顿觉效验之速。譬彼急需金钱接济者，若骤有人贷以货，自觉此种接济效力绝大。迨此人之困既得稍舒，则金钱之力似不若从前之巨矣。今夫人病已去其大半，自不觉有何显著之效验。殊不知无形之中，病体正著著进步也。且当夫人病重时，家务自不使夫人知之，即知之而亦不能顾及，今已渐趋康复，自必劳心神，顾家事，遂不能安心养病。病既不能安心静养，则其减退必缓，此又自然之理也。」次日，见郑夫人之病突有加重之象，询其故，知昨日午睡之际，忽闻哭声，时其孙方发痧疹，故闻声倍益惊惶，乃亟披衣起床，奔出室外探视，方知此哭声乃在三层楼上，盖彼时方居亚尔培路，三层楼正在修理，一漆匠学徒因受其师之责扑而大哭。夫人因此受惊不少，故其病象遂如洛锺之应也。余故力劝其屏除一切，静心养病，夫人从之，不久果康复如常矣。

病体多劳终受损  ***************************
上海总商会会董田时霖君之至杭也，余方在杭行医。一日，有人来招赴六通寺诊病，谓系绍绅慕名来杭求诊，请速往。至则田君殷勤致词曰：「余因经营商业，操劳过度，致体气日亏，饮食减少，夜不成寐，遍及名医诊疗，俱不获效。嚮慕先生名，欲仗一指禅之功，恢复健康。乃在沪遍访先生之住址而不可得，后有人谓先生已在杭行医，会有旧友某君力劝余易地静养，故来杭垣，今可以就近领教矣。」余见其体气亏弱万分，乃劝以屏除一切俗务，静心疗养。田君曰：「余不但屏除一切俗务，且已不复念有此身矣。」余曰：「善。君能不以此身为念，则此身终能长保也。」推治之下，一日有一日之进步，饮食既增进，夜眠亦安。旬日后，田君欲回沪料理公务，谓余曰：「鄙人今不得不回沪，然不久仍须来杭，盖旬日以还，余得先生推治，体气已渐见恢复，事竣后亟欲重来推治，以竟全功也。」余曰：「君苟必须返沪，可勿再回杭垣矣。君尝谓已置身世外，专心疗养，窃以阁下迩日就沪间函电纷驰，似仍复劳神矣。须知医治之效，不敌形瘁神之害。君此次遄行，舟车劳顿，最不宜于初愈之身，故余以为既回上海，可在沪设法调治，节劳静养，万勿再仆仆于沪杭道上也。」两星期后，田君果再至杭。既见余，乃曰：「余此行于病体并未有何不利，虽处理事务，日不暇给，而不觉其惫也。」迨为之按筋切脉，觉田君之体气大逊于前，全系虚阳外汇之象，爰嘱其不可过于乐观。彼犹自诩病体康复，能忍饥耐劳，余曰：「食少事繁，常人其犹病诸，而况君乎？」后其记室某君告余，田君迩来大忙，往往夜以继日，深以为苦。余曰：「病体如斯，劳心劳力又如斯，其能久乎？余荷田君信任，目一指禅为万能，殊不知一暴十寒，虽卢扁再生，亦复奚济？余再当痛陈斯义，作最后之忠告，冀其幡然改计，不复力疾治事，庶犹有挽救之望，亦所以报田君也。」翌日，谓田君曰：「君以为病体有渐痊之象乎？平凡医家治病，病势危殆不足优，病情复杂不足虑，而独患症之反复。此在风寒暑湿之症，尚可奋力挽救，咄嗟立效者，犹且以反复为大戒，而况外强中乾如尊体者乎？吾今谓尊恙已反复，君必不信，须知阁下之病体，正如敝舟树巨桅，放乎中流，一若毫无险象，舟子忧之，力下其帆，以期稳渡，此余推治见功之处也。今阁下又复听夕劳苦，是帆已下而复饱张之，桅质本已朽蚀，乃又使之当疾风，行见桅摧而舟覆耳。幸速静养，毋贻后悔。」田君唯唯，而终不能毅然息肩。余知纵复推治，亦无效矣，遂婉辞之。后田果在杭逝世。甚矣！病者不能静养之为害也。

推拿奈何用蛮力  ***************************
某年春，前浙江交涉使王省三君之夫人患肝气症，来就诊，当由汉芸为之推治。方切脉，王夫人见推拿亦须诊脉，深以为奇。汉芸告以：「一指禅治病，其望闻问切之功，实较任何医学更为周密，宁有辨证之时而不诊脉者。」夫人闻言，为之动容。推治多日，病良已。方王夫人受术时，一日，述其往事曰：「余前深信推拿之功用，抱病之始，曾登报征求推拿女医生。一日，果有一女医生来，谈数语，即举掌在馀头部及全身各部分，一味揉擦。余讶其不似推拿治病，故婉辞之，后虽有应征者，亦无大效。自来此推拿后，始知一指禅之可贵也。」
前杭关监督袁思永君之太夫人，手臂痠痛，曾延一女医生推拿，讵知此女医于推拿一道，初无研究。袁太夫人觉其施手术时，不知症结所在，任意用力推按，较不推时更觉痛楚。后闻人盛称汉芸，乃延之推治。第一语即以推拿是否痛楚为问。对曰：「推拿止痛则有之，万无再增痛楚之理。其有病已深，筋络麻木，推治多次后气血方始活动，此时转觉难受者，斯则由麻木而得知觉，系病有转机之象，殊不足虑。但亦不可用蛮力推之使痛也，目感受风寒者，拿筋时或感痠痛，一住手非惟不痠痛，且觉舒畅。今太夫人之病，实系风湿，施术时绝无痛楚也。」太夫人始但然，推治后，臂部之痠痛悉除，无伸缩不便之苦矣。吾人每谓精微玄妙之推拿学术，反不为世所重，相与扼腕太息。今观于以上二事，则一般人对推拿无正确认识，果谁之过欤！

风邪尽去久咳止  ***************************
杨树芬君患咳嗽颇剧，年久不愈，来就一照推治，一照为之按筋切脉以后，知其肺部所袭之风，因误服补药，无从宣泄，遂致久不愈，爰据实告之。杨君闻言，甚以为诧，迨一照反复讲论，彼始恍然，于日逐推治。以常情论之，病当日减一日，然若杨君之症，则须经一种过程，盖即愈推愈咳，必待风邪去净，始立见平复也。杨君经推治后，咳嗽果因推治而加剧，杨虽已闻一照之预告，然不免惶虑。乃申说此系肺部风邪外泄之现象，不足虑也。后果逐渐减轻。一日，天气骤寒，复因感冒而伤风。伤风愈，咳嗽亦止，此四年前之事也。今春忽又来就一照推治，乃询以四年来之情形。曰：「甚平安。今春以天气久寒，宿疾又复发，自知病根未断，终属非计，颇望继续推治，冀使此病永不复发也。」至春分节时，咳嗽果止。如杨君者，对于一指禅之推拿，可谓有绝对信仰者矣。

多投补剂致病  ***************************
世人于体气稍觉疲弱时，每喜服用补品，以为能固本。然服补品亦未必尽能获益。前合肥李国筠君以咳呛多痰，延余推治，初颇应手，嗣余以其舌苔厚腻，胁部疼痛，嘱其停食银耳。李曰：「馀食此物已数十年，似已成为习惯。今先生既殷殷以停食为劝，余当遵命暂停也。」后果并无不便之妙。舌苔亦不如前之厚腻，且咯痰亦较活动，不若往者之费力。李初颇以停食银耳为得计，继忽虑身体终必亏弱，复拟再进银耳，就商于余。余曰；「君之患在痰，今痰既活动，自当屏此腻性之物，以期早愈。至于君之质体，并非十分亏弱，实不必鳃鳃过虑。且多服银耳，益足塞君之肺气，他日若再因此吐血，则危险不堪设想。」李闻余言，惟惟否否而已。
翌年，李侄以患筋骨痛延余推治，言次，谈及李君病殁情形，知其生前自经余医治后，病体稍平复，即不复推治。既而病复作，则有人另荐他医诊治，且不舍银耳，又乱投补剂，寝至不救。是虽余不幸言中，然亦不听忠告之遗憾也。余非反对进服补品，第须视其人之体质当补与否耳。且年老者，亦非全需滋补。如武仲平君，年已八十六，体素健壮，盛暑啖瓜，不让少壮之人，尝因多食冰绿豆粥而病，经余治愈。后腿中有疾，又延余推治。晤时必畅谈旧事，历历如在目前。一日，忽询其公子曰：「尔亦能记忆余上次大便在何日乎？」曰：「似在黄医生初来诊之翌日。」余愕然曰：「果如公子言，君已有十馀日不大便矣。」武曰：「是何足怪，余向来每月大便二次，苟有三次，则转觉其反常矣。」余乃默忖，常人大便秘结，固百病所由生，然此老之消化器官或较常人为特强？若武君者，苟误认其体质，以为与常人无殊，于是虑其肠胃有病，而急于通利。见其年事已高，而劝以滋补，则隔靴搔痒，无益有损矣。观以上二事，李以不当补而补，终致不起，武以不需补而不补，竟占勿药。可见补品之为用，非如菽粟可尽人饱啖也。

反胃症霍然而愈  ***************************
杨善卿君患胃病过深，虽饮食数量如常，而精神萎顿，且每次进餐后，所食之物必全数呕尽，否则日夜不安。一日就余医治，问其病情，知患胃病已七八年，胃部不能容物，非全数呕尽不可。此盖反胃症也。杨君更询须推治若干时始能痊愈？答曰：「君之病系内伤而非外感，因天时与环境种种关系，何时痊愈殊难确定，若果贸然言何时能愈，其人必非医者。」杨君曰：「斯言殊有至理。余适往某医生处求诊，彼谓余之病甚易治。余心甚奇此医生之能断，默唸吾病已七八年，呕吐之势今又加剧，将益难治，彼既谓易治，乃询其果有何术，使痼疾之除如此神速？彼曰：『余家有秘药，服之七日必痊。』吾闻其有秘药，乃愈疑，甚不愿购服无把握之秘药，遂稍事寒暄而退，特来先生处求治。」余曰：「君既以余之不敢确定为是，余亦深以君之不求速愈为智。」杨君曰：「余若能于病初起时，不求速愈，病早愈矣。惟其求速，病转加剧，故今不敢再言速愈矣。」于是为之推治。约二星期后，杨君甚喜其病之轻减。余曰：「未也。君连日所以感觉愉快者，是殆君之胃部逆气，经余推治以后稍为舒畅而已，呕吐虽稍减，而宿积犹未尽除也。」越数日，杨君曰：「吾病愈之期不远矣。」询以何故？曰：「吾曏者食量虽不减，然珍馐入口，味同嚼蜡。昨日吾游邑庙中，觉摊上所售之食物咸有异香。」问曾购食否？曰：「未敢多啖，仅进点心四五件而已。」曰：「毋多食油腻。今虽进四五件，然必再呕吐也。」明日果然。越数日更呕酸馊之水甚多。余曰：「君所呕吐既已觉有酸馊之水，则胃部之宿积开始出动矣。但愿日日呕此酸馊之水，久之必逐渐减少，以至于无，则呕吐亦不再作矣。」后果霍然。

大腹便便非受孕  ***************************
某年，余等在沪行医时，医寓比邻有一妇人，腹大异常，汉芸甚以为奇，谓余曰：「余观比邻之妇腹部隆起之状，与寻常孕妇异，似病而非孕也，窃愿有机会以证余言，且资研究焉。」一日，彼妇翩然戾止，以新邻为名，造谒汉芸。延之入室，展询邦族，知为雷姓。谈次向妇曰：「夫人娠几时矣？」妇闻而赧然曰：「怀孕已一年有半，真不知何日临蓐也。」询以曾否就医？曰：「余之月事，每间三月一次，据某西医云，孕妇月事三月一次，势必再延三月。通常十月生产者，此则必须十二个月，或十五个月，然今已一年有半矣。」更问曾就中医乎？曰：「所就诊之中医更多，迄今药方积数寸矣。今岁七月馀感腹胀痛，乃往前诊之某医院求治，医生嘱余速归，彼当于晚间来余家接生，而是晚腹痛忽止。顾余所谒中西医皆谓余系受孕，药方具在，可以覆按。明日俟黄医生诊务暇时，当携来就正，并请再为余详加诊断。」汉芸应之。妇去，向晚复来，持中西药方各一厚叠，来求诊，曰：「吾不能待明日，不知先生能破例为余诊察乎？」汉芸本欲穷其腹部膨胀之究竟，许之。于是余与汉芸及一照三人，为之轮流按筋切脉，咸觉其并无受孕之现象，乃以实告之。详检其携来之药方，用药各异，有为之破气者，有为之破血者，其中又有用黄耆、党参等滋补品者，而彼妇服此方之时，正在月事初断后三四个月，且此方服之独多，乃询其月事停后，曾否有其它现象与痛苦，曰：「无之。惟外子年事较余稍长，望子心切，故百计为余医治耳。医既谓系受孕，外子亦欣然不疑，并益加慎重，力事调补。今外子供职陆军部，余当以先生之诊断，函告外子。」余曰：「函札恐未能叙述详尽，易滋误解，不如俟其归来再定医治之方针。此时即嘱余医治，亦未敢贸然从事，盖以女流子身在沪，人皆知已受孕，而余等独持异议，假使他日因推治而腹部恢复常态，有多量之白色污物下泄，则人且诮余伤胎，余实不任其咎也。」妇闻言乃曰：「外子将回沪度岁，不知在此期间，亦有其他危险否？」曰：「无妨。」妇遂辞去。迨阴历十二月下旬，妇患血崩，汉芸往治，妇曰：「前日接馀外子家书，谓不复回沪度岁。余以年关在即，不得已乃回乡料理年终琐事，今日乘车回沪。在火车中即觉腹痛，深以月事忽来为虑，盖余腹痛时，恒有此现象也。迨抵沪站，匆匆归家，稍进饮食后，月事果来。头部晕甚，乃即卧床，此时犹觉月潮未止。」汉芸谓之曰：「以余之诊断，如此现象极佳，腹部之病，或可以因此而去。惟前承见告，谓曾延西医诊断云月事三月一来，须再补三月，何妨再延之诊察。」妇曰：「余不欲再作无谓之麻烦矣。前已将先生之诊断函报外子，覆函亦以为然，拟待其归来，偕余到府求诊，不料来书谓须正月初始回沪。」汉芸始为之推治，告以明日月事若不急涌，不妨静养，待正月间雷先生来沪再定方针。明日又来相招，谓自昨日推治后，月事已不急涌，今再请推治。越日而此妇亲来余医寓，谓月事已。止，且谓与三月前月事来时之情形相同，惟较前稍多耳。余曰：「然则犹以腹大为孕乎？」妇闻言微笑，似犹默认其腹大为受孕。明年仲春，妇偕其夫雷素安君来，详询病之真相。余告以：「尊夫人之腹大，实病而非孕，不努力医治恐成大患。医治而仍持安胎之政策，则为患尤不堪设想。」雷君曰：「余实因望子心切，故日冀其为孕而非病。」余曰：「但愿月事如期而至，斯大佳事耳。」雷曰：「鄙意仍拟稍事观望。」余曰：「君意如斯，余亦无如君何，惟有一语君须记取，尊夫人苦上下楼时，感觉呼吸急促，则不可再事观望矣。」曰：「现在呼吸已感急促，不知再有更危险之时乎？」余曰：「他日虽行平地，亦必喘息不止，此为其最危险之时矣。」雷君唯唯辞去。至四月间，雷君复来，曰：「因内子稍一行动，即感呼吸急促，不思饮食，有流下形似白带之污物甚多。拟劳先生推治，惟又虑推治以后，陷为血崩。」余曰：「客腊为尊夫人推治，乃在尊夫人血崩以后。且推后血崩即止，并非因推治而血崩，君不必过虑。且尊夫人有流下形似白带之污物甚多，乃为腹内通畅之证明，此固极好之现象也。」于是逐日由汉芸为之推治。约两月馀，腹部渐见消缩，饮食大进，恢复常态矣。某日，雷君来问曰：「拙荆之病现已告痊，余拟请先生继续推治，俾恢复昔日之健康。惟经此一病之后，不识将来亦能受孕否？」余曰：「常人每以子息有无之责任，委之于妇人之身，为之调经。余以为男子亦未可卸此责任。尊夫人之月事，将因推治而调和矣，然君之身体，亦应加以相当注意。」雷君闻之憬然，即由一照为之诊察。断以肝木太旺、肾水不足。迨木火平后子息乃有望，实现之期当在三年之后。雷君医治至孟冬时乃罢。三年后雷君之夫人果举一雄，越数年又生一子焉。

中风得痊  ***************************
中风之症，最为危险。中于经者，则口眼歪斜；中于血者，则半身不遂；中于脏者，多滞九窍；中于腑者，多著四肢。人皆惊此症之不及预防，殊不知病根已伏于数月乃至数年之前。始则手指略有麻木，以其旋愈不以为意；继则臂部似伸缩不便，亦因旋即平复，故又不以为意；致令此症日深一日，终至一发而不可收拾。倘能干病初萌时，医治得法，未尝不可转危为安也。如杭州前总商会会长宓延芳先生，某年忽患中风，延余为之推治。详为诊察后，宓之公子即某名医所处药方征询意见。方中虽尽为名贵之药，但于病人无益。向晚复走伻来延，谓宓君自日间推治后稍觉清醒，迨既服药，又复昏迷，遂决定继续推治。并将另一医生所开之药方请为审查，余觉其尚能对症，乃一面令其煎服，一面为之推治。三四日后，所用之药因医生一再更改，又入歧途。余遂语其公子曰：「近日药方恐又不能对症。」公子固聪慧者，遂停止进药，专由余推治。二星期后，病果霍然。

胃下垂  ***************************
有黄女士者，患胃病，延汉芸医治，依法循上而下，按部推治。讵伊忽谓胃已下垂，请勿再向下推。汉芸乃谓之曰：「女士当明医理，幸勿泥于形式。试观大雨之时，人皆以为天低，非天低也，气压之低也。迨云消雨止，彼沉沉欲坠之天又复高爽矣。今女士之病，虽曰胃垂，实则气之下垂有以致之也。曩有金夫人所患与女士同，按法推治，日就痊愈，胃并未更向下垂也，女士何鳃鳃过虑耶。」于是推治数次而愈。

每日吐痰升许  ***************************
人不能不有病，有病不能不延医服药，尽人而知之也。延医服药，固所以祛病，然稍一不慎，不但病不能祛，且愈增痛苦。甚且误于医药，而不能永其天年，亦可伤已。有王叔铭君，年逾古稀，精神犹矍铄，惟患痰症，多年不愈，日必吐痰升许，每睡又必乾咳十馀次，痰始得出，深以为苦，服药数百剂，曾无毫末之效，不得已求助于余。余向其索阅曩者诸医所处之方，内有一方最足以增其病势，而彼服之亦最多。综计所服石膏不下十数斤，麻黄十馀两。余乃谓之曰：「君之体质可谓强固矣，在他人患此病而服如许麻黄与石膏，则墓木拱矣。但就阁下而论，亦仅能带病延年，欲完全产除病根殊不可能。」王曰：「余亦惟冀痛苦之稍减耳。」推治月馀之后，彼忽以其病何以不能速除为问。余曰：「君何健忘耶？此病延误至此程度，必不能除根，早为君言之矣。虽然君可毋忧，君之病可谓太平病。」王曰：「先生于病之上加太平二字，诚百思不得其解。」余曰：「君不必思，亦不必求其解。君之不死，即太平病之确证也。」继续推治二月后，每日所吐之痰已由升许而渐减为二、三合，每睡亦不若以前之多干咳。今王君尚健在，但当日所受误服药剂之苦，可谓甚矣。
未几而有徐文彬君之事。先是徐君之弟妇，尝因肝气，为汉芸治愈，嗣伊以徐君双眼模糊能否治愈来问。当即告以病在肝肾，可以推治。是年秋季某日，有一人怆惶来余医寓，自称系眼科医生，因诊疗徐君目疾之关系，假徐家设砚应诊。是日徐君告彼拟延余推治，正谈话间，徐忽蹲乾地，彼即抱之起，复以彼既有延余推治之愿，乃来相邀。既抵徐家，此君忽揖余，曰：「请先生稍待。」余遂坐厅事以待之。移时一御西服者，提皮包自内出，余心私忖，殆伊家所延之西医也。正私忖间，彼眼科医生复来揖余，以再稍待为请。询其故，彼乃吐实，曰：「徐君以及夫人与其弟，均欲延先生推治，而其子女及婿则坚主延西医，余处其间，左有为难，故请先生稍待也。」余曰：「是何难，既坚欲请西医，请西医可矣。然余颇愿与病者一面，俾得切其脉息，以为讨论之基础。」乃延余入徐之病室，切脉以后，知确系中风之症。顷西医来，已将冰帽加诸其首矣。余甚为之危，乃忠告其家人曰：「吾知君等对此病，有以西医为是者，亦有以中医为是者，方议论纷坛，莫衷一是也。余意无论延西医或中医，在家人立场言之，彼此意见虽不同，而挽救徐君生命之心则一也。惟余有不得已于言者，即徐君之病虽系中风，然病势不重，且即使甚重，冰帽亦非所宜，因不合于中国人之体气也。倘以余言为谬，不妨另延西医从事商榷。余知有经验之西医，必不偏重机械式之理论，而有冰帽之主张也。」五日后，彼眼科医生者复来相招，余曰：「去亦奚益？」曰：「伊家始延西医，继以未能奏效，复改请中医。昨该中医闻曾延先生推治而未果，乃力劝其再请先生前去，以图挽救。」是时余若拒之不去，病家必以余为意气用事，不得已乃从其请，并谓此君曰：」徐君之病已无救，去亦徒劳往返。」曰：「勿论生死，姑劳玉趾。」及抵徐家，徐君果不省人事如故。爰谓其家人曰：「已无救。余叹君等不应过信第一次所延西医之言，遽加冰帽，余既进忠言以后，犹不另请西医，斟酌冰帽之是否能用，以致一误再误。兹虽改请中医，更招余来，然此病已成绝症。虽卢扁复生，亦无回生之望，其速为病人处理后书，一二日内必有变也。」三日后，果见报载徐君谢世矣。王叔铭君误于不究药性，致成痼疾，而此君则误于过信医生，且因一误而断送其生命，尤可悲也！

病室内高宣佛号  ***************************
某年春，岑西休之夫人病，延汉芸往治。岑夫人病已久，肝气串于筋络，左臂不能举。先是有人介绍一推拿医生推治，既不奏效，病转加剧。于是即以推拿为不足道，改延西医，用电气疗治。岂知左臂因用电过度，肤忽呈枯黑色，且神志昏迷，多谵语，肝风内动，势甚危殆。而家人对于药剂，则中西杂投。食物则时而牛乳，时而鸡汁。更可奇者，一面延医诊治，一面复谓奉佛家法师之命，令家人四名昼夜在房内高宣佛号，喧嚣不已。汉芸见此情形，乃正色告之曰：「病人处此环境中不易平复。」诊察之后，党外象虽若可治，而细按病情，实无生理。归告余，认为此症已非人力所能挽回，以不忍其无救，姑令余于岑氏复来延请时，前往一试，以希冀于万一。诘朝来延余前往，诊察后告岑君曰：「尊夫人之病，系肝风重症，须待三星期后，始可确断能否获痊也。」次日，往推治，岑君笑谓余曰：「拙荆之病有望矣。今日已如厕，且饮食亦可多进，中西医皆谓有望，先生以为如何？」余诊察后，知其大便系医者以药剂攻出，至于多进饮食，亦属反常，益以人事昏迷较前更甚。仍告以不能确有把握。岑君闻之不悦，遂不复来招矣。同时宜兴陶器商人葛旋生君（葛君之病详情另有所载）亦因病延医，余偶与谈及岑夫人之病状，及其难治之情形。未几而岑夫人之讣告赫然现于报章。葛君谓余曰：「岑夫人之死，屈指计之，适阁下初次诊治后之第三星期，君之诊断可谓神矣。」余曰：「吾始为之按筋诊脉时，知其肝肾两脏将绝，其生命最多不过三星期，因不便明言，故诿谓须待三星期也。」明年，岑君患痰喘，延余医治。岑君伤感殊甚，并未道及夫人病殁之事。直至再越一年，汉芸为其媳治肝胃病时，其家人始重提往事，相与太息。岑夫人之病，其初仅系肝气复发，而饮食杂进，药饵乱投，一误再误，至于肝肾皆绝，虽卢扁复生，无能为力矣。

五更泄泻  ***************************
某年，有汤杨锡琳女士之幼女，因风寒痰滞之症，在某医院住疗。院医谓其病入膏育，拒绝疗治，乃延余推治。余以前在杭时，每值主日，汤夫人与汉芸同在湖山堂听道，深敬其为人。同属基督信徒，不容不排万难以挽救之。遂慨然往，见女病势果沉重。乃谓汤夫人曰：「夫人对令媛之生死，作何观念？」曰：「余确知小女无生望，但尚冀其或有万一之转机也。」余曰：「彼医院中人既已拒绝，是对于令媛无办法矣。今欲余为令媛疗治，非从余之办法不可。请先将所戴之冰帽除去，并勿进任何食物。」汤夫人唯唯。于是为之施术，当时并不觉有何效验。次晨，遣人持一书来，略谓自昨日施手术后，病势甚有起色，且已呱然而哭，不可谓非好气象也。」余继续推治，未及十日而愈。
明年春，汤夫人之尊翁杨粹卿先生病肝气，经余推治一次后，即有效验。次日复来邀，及抵其家，则又婉辞焉。后知乃其公子辈以西医断为心脏病，不能震动，故谢却推拿也。移日汤夫人来致歉意，且曰：「家严所患究系何症？」余曰：「肝气上逆而已。若谓心脏病不宜推拿，此又臆断之辞，馀生平推治心脏病而奏效者，亦指不胜屈。先尊翁之症，断不可目为心脏病也。」越一年，汤夫人忽腹部膨胀，每日黎明必泻，就汉芸诊治。告以此系脾土衰弱之故，即五更泄泻症也，宜培土以复元。月馀而愈。当其来诊时，询其尊翁病状。曰：「家君之病，因西医谓其不能震动，令终日偃卧，病彖愈趋险恶，不幸已下世矣。」言已不胜欷觑。

大啖豚蹄患便血  ***************************
蒋海容君患便血症，初犹系大便中带血，一年后虽不疴亦常泻血，未泻前必感腹痛，痛时必小睡片刻，睡后起床即泻血，泻后始止痛，如是者日必四五次，深以为苦。由一照为之诊治。见其面色如常，脉息亦无虚象，乃询其曾否就他医诊治。蒋君乃出各中医所开之方示之，各方大都为龟板、鳖甲等滋阴止便血之药剂。蒋君曰服诸方后，饮食且减少，乃细索其致病之原因，多方考虑，断其或系中毒。询其平时嗜食之物。曰：「嗜食豚蹄，日必啖一蹄，且须红煨者。一日，有友招饮，呼酒家俱三蹄，以其二属余，而自啖其一。他客作壁上观而已。后座中复有人戏言，猪有四蹄，今仅得其三，功德未圆满也。因又增一蹄，尽果余腹。食后顿觉腹中不炔，抵家即恶寒。时余犹以为或系感冒，继患泄泻，嗣腹便血，遂缠绵至今，屈指已二年。兹先生调我甲毒，其在斯欤。余病后一闻猪蹄之味，即欲作呕也。一照嘱其力戒一切不易消化之食物，推治数月而愈。

失眠与思睡  ***************************
前浙江实业厅长云海秋君，患失眠症时，余适在沪行医，云君特延至杭。诊察之后，施以手术，果安眠如常。越二年，复来延诊治，谓自失眠症愈后，今忽觉酣睡太多，且不思饮食，延医诊治亦不获效。诊察后，告之曰：「当此春末夏初之时，人每因霉湿而感困倦，即所谓湿气困脾之症也。」医治旬日，渐见功效。云君因恐余不能久留杭地，以可否服药见询。余答曰：「君欲兼程并进，自无不可。」是晚，云君乃复延中医诊察。明日，以医者所处之方相示。余云：「此辛燥之剂如附片之类，固足祛君之湿，然多服则耗阴，阴亏必再患失眠。一指禅之功用，既可攻湿，又可养阴，所谓一举两得，决无顾此失彼之弊。」云君遂不复提及服药之事。越数日，精神渐旺，不似往日之贪眠，然颇怪其虚象忽尔大现。正默忖间，云君忽留余晚餐。余因督署早有人相邀治病，故兴辞而出，并嘱其慎防失眠之宿疾复发。翌日，云之公子来迓，谓余曰：「昨日家严自先生去后，精神极好，且因先生坚辞晚餐，颇感寂寞，特请某中医来作长谈。某中医复行诊察，谓家严之病在脑云。」余深讶此君身为中医，而故趋时，用西医之术语。当即询云公子曰：「某中医既谓令尊之病在脑，彼果用何术以疗之？」云公子曰：「先生见家严时，家严必以某中医之药方就正也。」既见云君，乃无一语及此，因不便探询。推治时，忽有一付官自督署来，云君乃以昨夜某中医之言告之，随将药方授伊，且谓药不能入胃，随服随吐。方系龟板、鳖甲等滋阴药品，方喜其或能因此一吐而有所觉悟也。讵此付官亦知觉，觉为加姜汁炒竹茹三分，令再服。余知云君成见已深，不可为矣。幸约期将满，爰语其公子期满不再续诊。公子曰：「恐家严未必允先生辞。」余曰：「虽留亦不能从命。」明日，云公子曰：」家严以病在脑，将往上海入医院。」孰知数日后噩耗传来，云君竟死于沪上友人家中。甚矣！病人之于医药，不可不慎也。

重痢获治  ***************************
王伯恭君之夫人，患最重之痢疾，由汉芸诊治。汉芸嘱之曰：「夫人年事已高，在此重病时，除避免操心劳力外，宜节制饮食，尤忌药石乱投，免生意外危险。」王夫人答称：「余家非富有，且中西药品已购服不少，毫无进展。今得延先生来医，已觉勉为其难，更有何馀力再延他医。」后经推治，果日见痊可，终乃霍然。夫以年龄而论，王夫人实较云先生为高，而病症亦尤险，然一治一不治，此中消息至微，盖一者信仰坚定，静听医者疗治；一者信仰之心不坚，其结果遂异。语云：「欲速则不达，」信夫。

推治三日步履如常  ***************************
大律师仇予之太夫人，一日起立时，忽觉两腿痠痛，步履维艰。来就诊，由汉芸推治。当其初次来时，尚需人扶持，不三日已能独自行走矣。先是太夫人之媳亦尝延汉芸推治，卒未能为之挽救，论其起病至死之经过情形，殊堪太息。仇夫人初患头风症，经多数中西医疗治，忽而用冰，忽而用电，痛苦不堪言状。久之始延推治，病势确已燎原。然二日后觉痛楚渐减，谓汉芸曰：「今日真较从前快乐矣。盖病虽不能即愈，而推治时，则非若电疗之苦也。谚云『勿药为中医』，推拿之术，又较不药为上矣。」后以病根太深，终至谢世。若干起病时，不杂药乱投，此症必可挽救也。

驰马坠地腰部起块  ***************************
吴少序君腰部起一硬块，余诊察后询其何不早治？曰：「初因不甚痛苦，拟听其自然，待其内消也。近因稍觉累赘，乃延医诊治，皆断为石疽之症。先生以为何如？」曰：「此病非痈疽也，似系流注之类。不知君于得病之前身体亦曾闪拗否？若曾闪拗，则病原即系气血凝结。」曰：「先生诊断甚有见地。盖余好驰马，前在都中乘一烈马，中途坠地，余当时并不觉何处作痛，起而追逐，复一跃上鞍。逾数日，腰部起核，仅一小块，不甚痛苦，亦不以为意。最近则觉此硬块日大，累赘益甚，始延医服药，然终不见消，故来求治。」余曰：「此处乃肾俞穴，万万不可开刀，惟有使之消退。」推治约一月，吴君曰：「日来此硬块之范围似觉较前为广，何耶？」曰，「君只觉面积加广，而未知其体积减低也。夫体积减低，面积自广，此乃病症移动之征象，不必虑也。」此后吴君每虑硬块溃脓。余曰：「君何忧耶，此硬块可消退，可免出毒。」又一日，吴君曰：「余今确信此处无脓欤。」余曰：「君前数日甚虑溃脓，今忽又确信无脓，何耶？」曰：「昨日，曾经西医用针探视。」余曰：「君实不应请西医探视。何以事前不来就商于余耶？君之硬块本无脓，今经西医用针管探视，则无脓而变为有脓矣。盖硬块内部之膜极薄，经西医用针管探视，必致损硬里膜，血液必腐化为脓。但愿西医所下之针，吸力不重，里膜不因以损破，是为万幸。」吴君曰：「前余忧此处有脓，先生乃谓无脓。今经西医探视，确信其无脓，而先生又恐其有脓，此何故耶？」曰：「余非故欲立异，实恐君患处之里膜，或为西医针管之吸力所损破，而有溃疡之危险也。吾第愿吾言不中耳。」十馀日后，吴君曰：「余所患之硬块确有脓矣。」余曰：「前者，君非确信其无脓欤，何以今日又有脓耶？」吴曰：「余昨日又请西医探视一次，故知之。」因谓之曰：「君之症可不必推治矣。盖君患处适在肾俞穴，无脓时犹可藉推治而使之渐消，若有脓则无论任何医法不能奏效也。」于是吴君止推，后闻缠绵约一年许，终于不治。此缺乏耐性之为害也。

胃病不宜多服药  ***************************
某年春，镇江傅根记纸号之女主人傅蔡孝贞女士，患胃病七年，不能饭，仅啜液体之物。曾延名医疗治，未能获效，于是来沪，由汉芸为之推治，五旬而愈。闻蔡女士来诊之动机，甚简单而甚饶兴趣，盖禅于服药耳。此种见解确有至理，夫五味之食物，最不适宜于胃者，莫若苦味。试观大病以后之人，未有不患胃弱者，以其多服药耳。夫药虽兼具诸味，而入口无不苦者，故凡有胃病者，确以推拿疗治最为有效。

体已多痰犹进补  ***************************
余等在杭时，有督署科员张铭新君，因其子病，延推治。时张于正卧于迎门之沙发上，余见其面色，即谓张君曰：「令郎之痰甚重。」张君曰：「先生犹未诊脉，何以遽知其痰重？」曰：「望而知之矣。令郎近来之病状，能详以告我否？」曰：「此儿常患晕厥。至友某君，现任督署付官，固知医者，谓为亏症，处一膏方，令其进服。」余未待其言毕，即告之曰：「服膏方后晕厥更甚，此则不待检视药方而可知者也。令郎之病在痰，误以为虚，而用膏方以补之，则痰乃益重，痰益重则其晕厥之次数必愈多，此一定之理也。」张君曰：「小儿服膏方后，晕厥果较前更为频数。」「请十日不服膏方，专以一指禅之法推治。在此十日之内，若晕厥如常，不妨继续再服膏方。若晕厥减少，则请尽弃膏滋，静心推治。且十日之时期甚短，补之未必竟全功，不补不致有急变。」张君颇以为是。遂逐日为之推治，十日之内，果晕厥减少，后仍继续推治。一日，张君忽谓余曰：「戚友中有主张为小儿早日完婚者，先生以为可行否？」余曰：「令郎既为痰困，且发育犹未健全，胡遽成婚耶？」张君聆言遂辍是议，迨推治三月后，公子之病果愈。方余为张公子推治时，正值暮春天气，其父在侧，忽询余曰：「人皆易夹衣，余何仍畏冷之甚耶？」余曰：「尊府中人每感小恙，辄喜服药，君殆过服表剂，故平时易畏寒也。」

饮食不进大便不通  ***************************
叶春泉之太夫人，年逾六旬矣。忽患一症，饮食不进，大便不通，带下甚多。由汉芸为之诊察，告之曰：「太夫人之病，实因中焦不畅，饮食积滞，湿闭于内所致。亦曾延他医诊治否？」曰：「然。」言时出药方相示。检视此方，知医者误以为虚症，用滋补药，并止其白带，汉芸深以为危，遂谓叶君曰：「太夫人之体气不宜子补，又不宜止其白带，止则身必肿。今腿部已微觉发肿，苟因补与止之故，再蔓延而上，殆矣。」次日，叶君曰：「昨闻尊论，乃转语于医者，医者另拟一方，嘱请黄医生裁政。」见其所开之方，果为利湿之剂，乃告之曰：「此方对症，可用也。」推治数次，大便果畅，饮食亦进，白带自止，厥疾瘳矣。

脉象已败不可治  ***************************
陆荣廷寓上海时，患咯血症，延余诊治。既抵寝室，见室中虽置有精美之床榻，而陆君乃藉地卧，身旁置一铁柄之背锤，知已在散功之候矣。迨按筋诊脉，觉内部如古屋中置机设厂，震荡既久，忽遇烈风暴雨，崩屺必难倖免。乃谢公子曰：「疾不可为矣。」公子闻言惊诧，泣下沾襟，请于无可挽救之中，为万一之劳力。余曰：「医家能治重症、治险症，而不能治绝症。馀生平遇九死一生之病，夷然不以介意，从容推治，转危为安者，夫岂少哉，而非所论于此病也。君希望余作万一之努力，余则以为纵复努力，宁有万一之希望耶。」不数日，而陆氏逝世矣。凡医家治病，有绝对不能与造化争者，此类是也。

葆爱过度小孩成病  ***************************
霞飞坊杨宅，以小儿病，因某夫人之介，来邀诊。余见此儿尪弱不堪，人皆御单夹衣而彼犹挟旷。询其何病，曰：「病在胃。」余诊察毕，曰：「此孩并无胃病，实因衣过多，食过少，故有此委顿之象耳。若增其饮食，薄其衣服，必日见茁壮也。」儿之母骇甚，急摇手，曰：「先生体矣，弗劳推治。」余无法可以喻之，乃亦辞去。翌日，某夫人来询昨日诊治情形，余乃一一详告之。夫人闻言怃然，曰：「伊家对于小孩过于重视，然提携捧负，爱之不得其道。前月数孩，除牛乳与烤牛肉以外，不许食他物。且恐他人误投以杂食，每餐后，必禁闭小儿于室中，弗令外出，故皆夭殇。余欲救此子之命，故介绍先生为之推治。初不料其有此一举，殊可叹也。」
天下事无独有偶，实有出乎意料之外者。继杨氏之后，又有一张女士对余医寓，谓伊有邵姓友人之小儿，患病托其介绍医生。伊以医生甚难介绍，惟曾读余所著之《推拿说明书》，知推拿不必服药，较为稳妥，故来相邀。余见邵之小儿，并非重症，不过胃中积食，略感暑气而已。其时适值炎夏，而期母不顾小儿受热，紧拥诸怀。余因儿在母怀不便推治，乃请将小孩安卧榻上。推治时，邵夫人犹左右护持之。余问曰：「夫人如此掩护，系恐令郎受痛乎？果尔，请勿虑，推拿时毫无痛苦。」彼虽唯唯称是，度其心滋不悦。
夫父母之爱惜子女，固属情理之常，然爱之不以其道，则爱之适所以害之。内地人民，至今犹有不使小儿种痘者，坐待天花之传染，是无异戕戮其所生。又有力求小儿温暖，昼则厚其衣，夜则厚其被褥，以致小儿抵抗力薄，易受外感。更或希冀小儿肥壮，不使其食粥饭，而转饱以肥醲滋腻之品。无论新式旧式之家庭，类此者比比也，转使其陷于病弱。放眼以观上述杨、邵两家之小儿，即其明证。谚云：「若要小儿安，常带三分饥与寒。」此实阅历之谈。有子女者，所当深思者也。

肾病劳动致变  ***************************
前公共祖界会审公廨会审官俞奠孙君，患气虚中满甚剧。余推治已告成功，能下床行动矣。一日，谓余曰：「明日有要事须躬自处理，台从莅此请较往日迟一小时。」馀力戒其勿劳动。迨明日往诊，而肝肾两脉俱变，骇甚，咎其不听吾言。俞君徒呼负负，然自此病势剧变，余见其无可救之道，乃敬谢不敏，太息而退。俞君遂终于不治，惜哉！凡病家一有转机，每每不遵医生之嘱，任意劳动，此危道也。
忆潮商郑宜宾君患肾病，西医为之验尿，亦断为肾脏受病已深。以诸医未能奏效，乃延余为之推治。见其多言伤神，乃劝其多卧少动，併力求静默，勿多劳。彼此业务关系，未能从余之忠告，终日与朋辈论事，舌敝唇焦，不肯少休，且仍劳动，后卒无救。此二君之病，功败垂成，令人扼腕。

开刀不慎成痼疾  ***************************
周受之夫人，曾因腿疾延余医治，同时复倩余推腰部，谓两年前生一外症，请西医开刀，终未收口。继延中医，亦无效，脓血淋漓，痛苦万状。余见其所患之部在肾俞穴，系不可开刀之处，而西医竟不顾一切，为之开刀。不知此处若开刀，则永无收口之日。于是郑重告伊，曰：「肾俞穴万不能开刀。论理凡不能开刀之处，最好以推拿之法推消，方无害处。设有毒将溃，应将毒移至他处，然后奏刀也。今患处已深，若欲活动筋络，不使行走，感觉呆木，固可推治，聊减痛苦。若望此外症收口，虽一指禅亦不能为力矣。」后体气虽已平复，腿疾虽霍然，而腰部卒未收口也。

右手不能执箸  ***************************
前浙江督署参谋长范毓灵之弟君衡，在闽任团长时，忽手足拘挛，遍延中西医疗治，愈医愈剧，乃辞职至浙，特来余处诊治。范君进膳时，右手不能执著，谈话时期期讷讷，行路若无人持扶，不能逾阈。嗣为之推治多日，各部皆恢复原状，惟右手未能痊愈。遂一面为之推治，一面嘱其搓无数纸团，以箸挟之为戏。经过多日，运箸已灵活。然遇餐时箝真食物时，每及唇而落，深以为苦。爰嘱其时揹人假作籍食入口之练习。又若干时，卒能恢复原状，与常人无异矣。

遍身起红块  ***************************
吴乃衍君遍身起硬块色微红，时隐时现。初犹不觉痛痒，后于每次发现时，必觉疲惫不堪。中西医咸无法疗治，爰来推治。诊察之下，料其必系皮肤曾于水中中毒。吴君甚以此诊断为然，曰：「尝忆儿时家临小河，常喜入水捕鱼。一日出水后，遍身忽起硬块，未几即愈。此后遂不敢捕鱼，然此病屡发屡愈。其始并不频数，迩来则每间一月或半月必发一次。」推治后约二星期而愈。盖吴君初中毒时，正在壮年，血气方刚，抵抗力甚强，故于发病时不觉痛苦。后在某学校任教职，体气日就文弱，故病发时甚感痛苦也。当吴君推治时，适有一患感冒之病人，受术拿筋时痛极而号。吴君晒之。余谓之曰：「君毋笑人不能胜拿筋之苦，君苟与此君所病相同，由拿筋时亦必痛极而号。推拿本毫无痛苦，惟受风寒太重者，拿筋时之痠痛，虽只一刹那顷，然颇难承受也。」未几，吴君忽走伻来延至校中，谓因感冒不能起床。拿筋时果不能忍痛，大声呼痛，遂深服前日所言之不虚，是无病者不知有病者之痛苦也。

两腿拘挛卧不安  ***************************
镇江要塞司令孙达荪君之夫人，胸部疼痛，两腿拘挛，招往某疗养院推治。当由一照前去应诊，为之按筋切脉，见舌苔抽心，体甚瘦弱。林夫人曰：「每次生产后，容有失调之处，且因主持家政之故，每遇有病，均未能静心疗养。此次之病，曾回杭请西医诊治，迄未获效。嗣来沪住疗养院，治疗数月，亦毫无功效。兹以女友之介，延先生推治。然又深虑推时更感痛楚，盖余睡眠之时，虽被褥稍有触动，亦觉筋肉抽搐也。当余初病时，仅觉精神委顿，并不疼痛。自某中医介绍一推拿医生，为余推治，遂致胸部作痛，两腿拘挛。盖彼于推拿时，以双手按余之胃脘，猛捶背部，并以双手力捏两膝盖，如是一星期后，两腿遂曲不能伸，饮食渐减，精力日衰，病象益趋重，稍一转侧便感艰苦。乃急询某推拿医生以故。曰：『是不足虑，不日当可见痊矣。』再越一星期，痛如故，忍无可忍，乃不敢续延其疗治。后本院之西医令余睡卧石膏床，余因石膏拘束行动之术，实弗能堪，故爰幡然改计，延先生推治。」一照乃慰之曰：「夫人之病，纯由体气亏弱所致。余用一指禅推拿之法，推时必无痛苦。」依法推治一三数日，痛苦渐减。岂知彼疗养院之西医，忍谓林夫人曰：「推拿虽善，然亦不过维持现状，未能彻底痊愈也。」林夫人曰：「推拿之彻底与否，余不必问，惟知余病确有起色，向之不得安眠者，今已稍能入睡。曩余以两腿拘挛，胸部疼痛为苦，君谓宜疗以太阳灯，然亦并无大效，反觉头痛不能安睡。今不照太阳灯，却藉推拿之功，拘挛疼痛稍稍平复矣。君谓推拿仅能维持现状，余实幸其能维持也。且黄医生曾谓余之病当静养，不宜急求痊愈，但得气血渐渐行动，所谓流水不腐，户枢不蠹，则自有进步也。君必欲坚执彻底医疗之说，敢问其道又安在哉？」某西医乃谓伊处有德籍医生，善疗此症。疗时缚全身，坠以石块，使两腿不致拘挛，如是二月后，乃能确定可否开刀割治。林夫人讶甚。复询之曰：「是病亦须开割乎？果须开刀，所割又为何处耶？」曰：「脊骨之旁。」林夫人曰：「割后即能不复拘挛耶？」曰：「是不敢必。」林夫人以其病须受两月绑缚之苦，始能确定能否开刀，既开刀矣。又未能保其必愈。为计殊左，遂婉谢曰：「俟外子来沪再定。」来几，林君果自镇来沪，颇不以西医之办法为然。商于一照，意欲遄反镇江。一照以其在沪既无所适从，又不能静养，转不若迳归镇江，爰赞成其主张。数日后，乘夜车离沪。首途之日，并约一照改为晚间推治，俾可抵抗火车颠簸之苦。讵知翌日复来相招，曰：「昨晚已登车矣，乃铁路人员以病人未经铁路医生证明，例不得登车。无已回疗养院，改以今夕启程，故再劳大驾也。」一照推治后，嘱其返镇江后，须安心静养，勿庸人自扰，杂药乱投。果能屏绝俗虑，调摄得宜，则回覆健康亦意中事耳。此可谓临别赠言矣。以后结果如何，虽不得知，然殊不能不为林夫人惜。盖此种病症，果能不乱投医，专赖一指禅推治，为之补救，则其成功可计日而待也。

一指呈功消腹胀  ***************************
大东菸草公司之颜少斋君，因腹部胀大，来就余推治。颜曰：「所患之症水臌欤？抑气臌欤？」余按筋切脉后，曰：「非臌也，气胀耳。此症最忌行动，若能遵余之嘱，安心推治，必能痊愈。」后胀果渐消，颜君快慰万状，每遇戚友，即畅谈一指禅推拿之功能。其女弟患腹痛，延西医诊治，断为盲肠炎，谓须开割。颜氏兄妹不信此说，后就汉芸推治，断为肝气，推治数日即愈。妹倩孙君患臂痛，颜力劝其乞灵于一指禅。此外则彼公司之同事，亦有多人以颜君之介绍来治病。其妹尝谓汉芸曰：「余兄不恒信服人，而对黄先生独讚不绝口。」此可见颜君对于一指禅信仰之深矣。

肝阳挟湿  ***************************
某年春，余在杭时，前沪道刘襄孙先生走伻邀至其寓所，谓余曰：「鄙人两腿不能行动者年馀，延中西医及推拿医生疗治，讵知腿稍愈而遗精病随之而起。昨扫墓来杭，舍弟雅士盛称先生成绩伟大，始知尊驾在杭。此行不期而遇先生，颇自庆幸也。」诊察后谓之曰：「君体肥硕，气短促，而血液甚旺，此症并非虚亏。气短不能行厚血，肝阳挟湿热为祟耳。」刘君曰：「鄙人素患肝阳，且先生所谓湿热，亦诚有之。盖鄙人前曾因湿热下注而患脱肛，及脱肛愈，腿忽不良于行，殆系湿热同祟欤？」余曰：「脱肛愈而腿部病，系湿热内蕴无处发泄之故也。至于遗精之症，若专用一指禅之法推治，本可永绝根株。况君之遗精，实因推治腿部者不能统筹全局，致有此流弊，是遗精为推拿所酿成也。今余为君推治，他日腿愈，遗精亦止矣。」三星期后，刘君腿渐能行动，而遗精之病亦不作。十六年春，余举家避地回沪。是年冬，刘君复来邀诊，谓腿疾又作，而腰部忽亦痠痛。诊脉后，谓之曰：「久不亲雅范，今见君较前益肥硕，此在常人固可称发福，而君则似不宜再肥矣。」刘君曰：「鄙人亦虑老年体肥，易致中风，放不敢俯首拾物，不知常加推拿，亦能免此否？」余曰：「常推则血自保其平衡，气亦不致壅塞，确为预防中风之善法。」刘曰：「鄙人之脉，亦有特别现象乎？」余曰：「此『息至』也。但以君之肥硕，息至不足为忧。」推治两星期后，腿疾平复，腰部之痠痛亦愈。然每隔三四月或半年发一次，发时必推治。借其稍愈即止，未能继续推治，使病根彻底产除也。
去夏某日，复来相邀。推治之后，刘君见告谓其公子樱病甚重，询以何病。曰：「寒热」问：「热已退未？」刘曰：「前曾延中医服药至十六剂，未能退热，近延西医疗治，寒热已减低矣。据西医验血后诊断，谓系伤寒症。余深知阁下对于请治传染病者，一概拒绝，故自始即不敢辱玉趾。惟以阁下高明，愿述病情，冀获南针之导，先生当首肯也。」言时出中医所处之方相示，皆发散之剂。余白：「中医当此炎夏，对此病症极应用去暑湿攻积滞之药。乃不此之图，而一味发汗，无怪其日日大汗，而热终不能退也。」刘君曰：「西医谓血中发现伤寒病菌，连日正以冰置其腹部，冀减轻肠部热度。」余曰：「西医谓人之病，每多病菌作祟者，余亦深信斯言。惟以冰置肠部，则余尝闻相识之西医，谈及治疗用冰问题，皆以为不合中国人之体质，此言与余之主张，不谋而合。余非不信热涨冷缩之物理，但念及腹部与肠胃，因冰而冷缩，试问彼腹中之暑湿与积滞为祟不将更甚乎？」刘君曰：「鄙人本意，原不欲延西医，只因中医未能奏效，乃勉从亲友之劝而延西医耳。」余曰：「论理此病至四候以后，若一帆风顺，即可不必眼药，惟慎重饮食，静养病体复原耳。」刘君曰：「此言鄙人亦尝闻之。」余曰：「迩来公子之饮食如何？」曰：「遵西医之嘱，日服牛乳、鸡子与鸡汁等流质之食物。」余曰：「此种食物，固属流质，然腻滞之弊，仍不能免，总宜慎重为是。」三四日后，西医拟为刘公子注射肛门，助其大便。刘君以此法是否合宜为问。余曰：「热苟已退，不妨设法通其大便，俾积滞腹中之暑湿，可以清除，不为脏腑害。」从此数日，刘君曰：「自药水注射肛门后，日来大便甚畅，且量亦甚多，而头部忽生外症。」余曰：「善哉，此外症也。公子之病，无正当方式使之宣泄，今忽生外症，是犹人被禁锢，不能由户而出，乃破窗越去也。」次日，刘君曰：「鄙人今日成一极大之工作。」问奚为？曰：「今日一西籍医生，此西籍医生将病者头部所有之疮疖，全数剖开或刺破，流血甚多，家人咸骇而却走，独鄙人坐床前，视此医生施行手术。惟不知此曾经剖刺之许多创口，将来能否收口？」余曰：「群应注全力于公子之内病，此外症不足虑也。」刘君曰：「彼西籍医生已将创口缝好矣。余曰：「此大足偾事。昨尝为君言，公子之，病无可宣泄，其头部既生外症，实系内病自谋出路之现象，正宜因势利导。顷闻开刀之后，复为缝好创口，是又等于锢禁其暑湿与积滞勿使外出。诚恐内病不能再自谋出路矣。」曰：「血流甚多，凉无大害。」余曰：「君以为多耶，余意仅十之一耳。」明日，刘君曰：「昨日，先生去后，病者忽呃逆不止，不知有无妨碍。」余私忖久病而顺，乃胃绝之现象，殊为惴惴，然又不便直告之，使其失望，乃曰：「如此现象，大非所宜，余请暂不使公子服滋腻之品。」刘君唯唯。明日又语余曰：「小儿之呃，已因服药而止，似可无大患矣。敢问此呃究何由而起？」余曰：「寻常之呃，非胃部受寒，即系受热，但久病之呃，殊不可与寻常之呃同日而语也。」馀一方如是答覆，一方私忖，昨日之呃，胃气已绝，彼能使之不呃，可谓神乎其技矣。但无论如何，余终不信其能补人已绝之胃气，此或用药强制之不作呃耳。一日，刘君曰：「鄙人今日遇一极负盛名之医生，彼谓吾儿病已全退。」余乍闻此言，真有哭笑不能之感触。刘君复曰：「彼谓小儿心力甚弱，除一面为之注射强心针，一面更当使之尽量多食鸡、鱼、猪肉及蔬菜。」余曰：「病象如此，而犹使之多食油腻，殊为奇特。且蔬菜亦惟煮汤饮之乃无患，若大嚼菜根菜叶，亦断不宜于伤寒之久病者，因伤寒之病在肠，而蔬菜中多纤维质，纤维质至不适于肠，多进则肠更伤矣。余所亟欲知者，公子近来面色有无红光，入阴以来，人事是否清楚。以余度之，公子面色应有油光，且多谵语。」刘君曰：「然。」余于是知此病定无回生之望。不数日刘公子死矣。
总之刘公子之病，一误于中医之疏忽，再误于西医之任性。譬诸行舟，一则误其方向，愈趋愈远；一则忽东忽西，忽进忽退，忽而饱张其帆，忽而急转其舵，目的地决不能达，倾覆之患且必难倖免也。悲夫，药物之脱人于厄与致人于死，其间不容发哉！余昔攻医，正惟懔然于用药之可畏，故幡然改计，致力于一指禅。区区此心，亦聊为寡过之地耳。刘公子恂恂儒雅，而盛年夭折，令人凄枪惋惜不能自己。余向不诊治时症，藉避传染，故襄孙先生不以此相强，余亦不破例为之效力，至今思之，有遗憾焉。
