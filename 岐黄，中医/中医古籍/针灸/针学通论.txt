
凡例  ***************************
此书。本欲使瞽者就针术之学。故要字句简略。若文字深艰。学者恐难以记忆也。盖所以诱导瞽者学于针科者也。天降生民。精神各有等差焉。容貌亦有好丑焉。人之愚者。因教而为有知识。然天赋之畸形。虽神医亦不能奈之何。就中如瞽者。则为不幸极端。诚可悯怜者也。惟尚有辨明远近之区别。及万物之外貌者。喑哑。聋跛之类是也。独瞽者反之。不能判断色泽纹理。不能谛认道途远近。故授业于彼。亦舍针术而他无好机焉。因而所以施余之婆心。于彼辈亦不过之。
古来指示刺针之诀。所谓俞穴。然此书现今因所行于世解剖者。而定其针局。故尽改俞穴。称局名。
书中偶有插入洋语。盖洋语者。所用泰西医学之原语。袭用之也。
书中所以不採针局之名称于汉法者。方今当万国交通之际。殆如不适时态。故悉除之。但限紧要之个所。则记汉名。又代汉名。由解剖而定名称。如谓施针头于何筋之起始。何仙蔑笃儿。然予固不敏。学亦陋浅。有何为焉。故待后之订正者也。


正文  ——————————————————————————————————————————————————————————————————————————————————————————

第一章　定形  ***************************
森罗万象固是无形。自然成焉。唯为其形也。有圆。有扁。有角。有长短。或有大小厚薄。故定形之法。宜从尺度。然尺度。亦各国其制不同。独用佛国之蔑笃儿尺。则谓无大等差矣。盖一蔑笃儿者。概当我三尺强矣。但尺者寸十倍之称。然谓寸。谓尺。亦其根据创于大极。大极者。谓斥象无形之点。譬以针头冲物体。则如第一图。更谓如呈一个之点者也。又一点之傍。加一点倍增。加而横连列之点。则为一文字之形。名曰地平线。恰如横针之象。如第二图。又从地平线之中心。向上下而画线者。名曰铅直线。如直立针。既纵横二线相合。则为十字形。又加十字形之间。渐次追间隙。以作十字形。又施点于各线末端之间。点连作环。然后假除去十字形。则如第三图。
唯残一轮。名曰圆。譬犹针干之横断面。盖圆轮之内画十字形。且从十字形之中心。一方之横线。与纵线相对。则所谓为九十度之角。譬犹人身直立横开上肢。则如第四图显腋下角度是也。故圆轮之角度。成于三百六十。而一个之其角悉锐。譬第五图如乌嘴。反九十度之角钝矣。又半割圆轮者。名曰孤线。譬拟眼窝缘如第六图。又象九十度自横线之极端。纵线与并行。而更覆割孤线。画铅直线。且当二个纵线之末端。引横线则所谓为角。第七图是也。譬欲象用四个之针。则先置一个针于纵线。又一个针者。以针长之距离。令并行。而残针二个者。横并行纵针之上下。则所谓为角。又从角之一隅。对他隅而更引斜线。则得二个三角形。三角形者。人身直立。而开足于左右。则显股间。如第八图是也。

第二章　古今针之种类  ***************************
古有制九针法。如第九图。第十图。第十一图是也。内经曰。虚实之要。九针最妙者。为其各有所宜也。注曰。热在头身。宜镵针。分肉气满。宜圆针。脉气虚少。宜鍉针。泻热出血。发泄。痼病。宜锋针。破痈肿。出脓血。宜铍针。调阴阳。去暴痹。宜圆利针。治经络中痛痹宜毫针。痹深居骨解腰脊。节腠之间者。宜长针。虚风。舍于骨解皮肤之间者。宜大针。此之谓各有所宜也。（以下略）然而。所用治疗之针者。近世虽有如第十二图柳叶针。或如第十三图三稜针等。若千种类。各是。所用泻血法之针。而所谓属外科的器具也。是以适针术者。无胜毫针。又针者。以金属制之。盖金属之通性。除水银。他金属在常温。则悉属固形体。又存一种矿辉。又其色。各矿色不同。有淡白。有青色。有灰白色。但在黄金及铜则具固有之色。又金属者。各虽不透明独如黄金者。槌为箔则通光线。又金属者。温且电气之好导体也。故银自铜易导。铜自黄金易导矣。又遇适应之温。则虽得熔融。多是得结晶者也。又金属者。坚软各异之。又所以有用工业。无他。易展延。由难摧折。又轻金属。大气之酸素与亲和力。甚强。气中速酸化。虽失光泽。又金属亲和力。弱故永远。可得保光泽。又金属与水素无化合之性。又白金及黄金。投沸腾硫酸。亦敢不熔解。银及他金属。能可熔解硝酸。又如银及黄金者其分子。凝聚至致密。故制之宜作毫针。

第三章　银针及金针之性质  ***************************
●第一款　银
（所在）有纯银。又为硫化银矿。又硫黄及砒素。或有使安质母尼化合。总他金属混。化合物现出矣。偶其小量混硫化铅。
（制法）不混合他金属。则制法。亦简易。其游离者于炉中熔融。而除去不洁物。如硫化银矿者。于炉中加高度之热。而熔融。则全得银。
（性状）银者。白色金属。而能无变化气中。其比重一。五也。煅至千度。则为熔融。又遇爆鸣瓦斯火焰热。则蒸馏。又使易温热及电气导。又捶则为箔片。又牵延。则为细微线。又银者。不论热高低。均无酸素与化合。虽然。热之熔融之际。能使自溶二十倍酸素。摄收。将冷却。还固形。当此期。复放离之。其放离际发特异之音。谓名之银沸迸。银者含有硫化水素。故触大气。则被黑色锈衣。是由化生其硫化银。又有格鲁儿。貌鲁缪母。及沃度。与亲和力甚盛。而直与之化合性。又遇盐酸。亦不论温度之高低。浑虽无侵。遇浓厚热硫酸溶液。则使硫酸银化成。且溶解于其中。又常温于硝酸能使银溶解。终以硝酸银化生焉。
●第二款　黄金
（所在）是能以游离。存在地中及河海。虽然。多是含矿质中银。
（制法）坊间所贩黄金者。必不纯精。若不混银。则必混铜焉。又欲制其纯金。则宜投矿块于硝酸。然则其混合物中在矿块银等。而悉虽可溶解。独黄金。决无侵之而残留于其溶液中。
（性状）黄色光辉。其质柔软。槌可为箔片。又牵延。则为细微线。其比重一九三二也。若白炽热。遇千百度。则熔化为淡绿色液。又取箔片。透见之。则能呈绿色于气中。或于酸素中。以烈火煅之。亦敢不酸化。又冒湿气不生锈。盐酸。硫酸或煮硝酸。亦敢无侵。唯以王水。则溶解于化格鲁儿化金。又黄金之盐溶液。为诸般还元剂。盖遇绿矾。亚格鲁儿化锡。蓚酸。及诸金属。则为褐色粉末沉淀矣。然而其金且其化合物。亦皆是受高温则分解。以还元。生金矣。

第四章　针之区别及名称  ***************************
夫制针者。别头。锋。脚。柄。于四部。针头者。则尖端而纺锥形。针锋者。其体圆且长细。但具上下二端。上端颗粒状。下端存窦。又常针。其长概用我二寸强。又针脚者。突入于柄之下端。其窦中。且柄质与密著。其柄亦向金属制。而其大。虽五倍十倍针锋。其长仅不过二仙。又针头者穿皮霄。使组织刺入之部。而针锋。与针柄者。则是依术者。被使役之部也。

第五章　针洗洁法  ***************************
片山氏曰。古来针家曰。虽谓无起化脓于刺针部。诚是摄生上不注意之至也。宜拟一定之防腐。而不可有无其法焉。然矣。譬犹有施刺针于传播性之患者。直行以其针于他之患者。则恰是不异传播性之病毒。因彼接种法试之。是以一回所用患者之针者。悉投于盛五十倍之石炭酸水。平钵之陶器。宜洗涤针锋及针尖。洗涤后拭之。可用花绵布。而全至无针锋之微湿。后更以柔软制鹿皮。叮咛反复。拭净其针锋。而可藏针函。

第六章　针贮藏法  ***************************
凡所贮藏制针之函。虽由各自之嗜好者。恐莫优鳖甲制者。是由⿰扌神原氏等之经验。亦然矣。漆工制。木制次之。盖针函。则先函底内面。更铺平磨铜板。且堆积版面以棉花。又包络绵花。以赤色绢。或绯缩缅悉覆之。而日常欲安置针。则斜针锋。或为地平线。但其针头聊令穿绢面。徐徐进针锋于绵花之堆积中。渐至以柄之下端而止矣。

第七章　针头硎磨法  ***************************
凡针头尖锐甚。则当临穿表皮。患者有感恶痛。然若纺锥形。则其针头进入组织之中。亦患者不诉恶痛者也。是以甲硎法有损治术。乙磨法知有益。虽然。是大有关系术者之巧拙者也。谚曰莫邪之剑因持手。有味哉。又欲知硎磨之精练者。则先用面积致密白色楮纸。可以试之。其式左手取纸。右手持针。徐徐刺衡纸面。亦敢莫闻幽音。况且其纸面快以贯通为可者也。反而如呈微音者。惟其针之硎磨。不至精良。

第八章　制针番数之理由  ***************************
凡制针者。自一番至七番。而寻常所用之针者。三番乃至四番。是也。将五番以上之针者。多是用最急性之患者也。仮令。如施卒倒。或眩晕症之类。而自一番至二番。则用彼小儿。或老叟等之体质软弱者。盖一番之针锋。比较其直径于蚊嘴。自二番以上以顺。令针锋之实质为增积之。殆至七番。则拟似蜂剑。是以。三番。四番。位于其中间者也。

第九章　记号配点  ***************************
假所以配置记号于手部各处者。无他。当行针术。大欲使术者得便利者也。则名左手拇指腹。为A点。名同食指腹。为B点。名同中指腹。为C点。名同副指腹。为D点。名同小指腹。为E点。名同掌心。为F点。名同手掌外侧缘。为G点。又名右手拇指腹。为H点。名同食指腹。为L点。名同中指腹。为M点。名同副指腹。为N点。名同小指腹。为O点。名同掌心。为P点。名同掌外侧缘。为Q点。

第十章　刺针一般  ***************************
既诊断了后。患者衣服厚。则适宜取除之。沉意正形。而开针函。容所出之。针柄上端。于杉山氏管之下口。此际管之上口斜于下方。下口向于上方。更反转管之下口。使针局密接。且其接端者。以A　B暂时押之。且显其管之上端打针柄。以L捷手二三回。此际极力则患者诉痛。不用力。亦不能使针头穿皮肤。况且各人之皮肤坚软异之。宜注意矣。盖针头。全知穿皮肤。则以H　L摘管之上端。徐徐拔去其管。此时以A　B近针头插锋。则此是A　B二点。所谓为押手。又以H　L为副手夫押手者。常可翦置下端。又当进入针锋皮肤。宜酌量患者之强弱与感应。若察患者之愉快。则可知应针头分子之波动虚。反之而患者诉疼痛。则可知分子之波动实。内经曰。刺虚者。段其实。解云刺实须其虚者。为针阴气隆。至针下寒。乃去针也。刺虚须其实者。为针阳气隆。至针下热。乃去针也。注曰。要以气至。而有效也。。总而主针之掌面者。左右相共空洞之。形仮令如拥鸡卵。抑亦欲下气。则针锋副B点。而捻。欲上气。则针锋副A点。而捻。或以顺有行。或由逆有施。难经曰。气滑则针出疾。气涩则针出迟。气隆则针小而入浅。气涩则针大而入深。深则欲留。浅则欲疾。（中略）以刺针者。永留则神经之感应。亦反有不屡无效已。令患者疲劳。故浅深迟疾。响波。稽留。临机行之。盖施术之后。三十分乃至五十分时间。可命安卧患者。

第十一章　正式及变式  ***************************
凡刺针之法者。宜由正式及变式治疗之。术者。宜斟酌患者之急慢。与肥瘠。内经曰。上工守神。神乎神客有门。未睹其疾。恶知其源。刺之微。在迟速。栎因曰刺针部。宗气聚来。则将欲逐邪气。所谓经气至是也。诚然矣。其气未至。引针则不能逐邪气。故无益治愈。反之而其气虽至。不去针则似塞邪气之出路。又是无利治术。是以气之至速。则刺针进。退亦速之。气之至迟。则其法迟之。

第一款　正式  ***************************
取刺针之方向。于铅直线。溶溶然进针头。终始相共。不失其规。而徐徐行。是谓正式。多是用正式者也。又正式有二种。其一曰。操柄针。（图略）其二曰。揉下针。则第十八图是也。

第二款　变式  ***************************
凡取刺针之方向。于锐角。终始间断临机。或稽留。凡挥发。或泼泼乎为针头之动者。称变式。曰斜行针。第二十图是也。又将欲行针法。于贵要之部。则宜用此式。但变式之针法者。取地平线之方向。而进入其针局。况亘组织间道程。虽长。亦针头至浅。故无与害患者。而举例。则流行性感冒。谓施本式于颅顶骨与颞颥骨之间。其缝际部之类。

第十二章　补法及泻法  ***************************
内经曰。补虚者。必先扪而循之。切而散之。推而按之。弹而怒之。抓而下之。通而取之。外引其门。以闭其神。呼尽纳针。静而久留。以气至为故候。吸引针。气不得出。各在其处。推阖其门。命神气。存大气。留止。命曰补虚泻实者。吸则纳针。无令气忤。静以久留。无令邪布。吸则转针。针以得气。为故候。呼引针。呼尽乃去。大气皆出。故命曰泻。又曰。补者。随经脉。推而纳之。左手闭针孔。徐出针而疾按之。泻者。迎经脉。动而伸之。左手闭针孔。疾出针。而徐按之。随而济之。是谓补。迎而夺之。是谓泻。又一说云。补者。刺针于呼息。拔吸息。而揉其针痕。泻者刺针于吸息。拔呼息。而不揉其针痕也。

第十三章　被黏著牵引拔针法  ***************************
被刺针之牵引。有不拔。是必竟受筋肉分子之凝聚力故也。理学的曰。凝聚力者。随异物体中分子之位置。自为强弱之区别。盖凝聚力之强弱。随热度之增减而生矣。即倒比温度。又凝聚力者。独不固体耳。亦存液体。虽然。有液体。则自己之重力却而胜凝聚力。是以使分子容易动摇。故如彼唯不较著己。则患者之元气。亦欲为相逼迫也。故术者此际。使彼我之意静稳。更当其下傍。刺他针。然而可拔初针。或轻打不拔针柄之上端。以俟其进入而后拔去针。亦是可也。

第十四章　不可施针症  ***************************
一曰格列罗。二曰赤痢。三曰肠窒扶斯。四曰发疹。窒扶斯。五曰痘疮。六曰实扶的里亚（以上六病者。猛剧之传染病也。故卫生上。大加警戒是以所慎针家也。依而省之。）七曰丹毒。八曰酒客。九曰劳动过多。十曰愤怒者。十一曰饱满。十二曰饥饿。十三曰热度高者。十四曰流汗。十五曰烦渴。十六曰衰耗。十七曰怖惊。十八曰下车后。十九曰乘船后。

第十五章　折针拔取法  ***************************
凡刺针。在筋肉组织间。而动则有折其锋。是有术者由失策。或有针质由不煅练。然则静肃沉意。必不可放押手。尚以A　B捷手可压缩其皮肤。必可得发显折针之锋端。但此际不可使患者动摇。至若患者动摇。则彼折针。曲行于筋肉中。复难发显者也。（因曰。患者突然发咳之际。有如斯者也。）

第十六章　刺针禁局  ***************************
凡针局之可禁部。大别。为头首及颜面。胸腹。脊柱。四肢之七款。
●第一款　头首
对前头缝合　汉名　（神庭）
对前头百会　同　（囟会）
对耳上筋起始　同　（角孙）
对后头动脉孔　同　（颅息）
对劲静脉孔　同　（玉枕）
对颅顶孔　同　（络郄）
对后头百会　同　（脑户）
●第二款　颜面
对颧骨颞颥管　汉名　（客主人）
对下眼窠孔　同　（承泣）
●第三款　胸部
对腋下动脉经路　同　（云门）
对胸骨剑身之中央　同　（膻中）
对胸骨剑尖之下方　同　（鸠尾）
●第四款　腹部
对脐部上一应　汉名　（水分）
对脐中窝　同　（神关）
对脐下二应　同　（石门）
对示丨ハルト氏韧带　同　（横骨）
对会阴　同　（同　）
●第五款　脊柱
对胸椎第五椎下（或外侧）　同　（神道）
对胸椎第六椎下　同　（灵台）
●第六款　上肢
对肩胛内缘。与锁骨中央之内陷　汉名　（缺盆）
对三角筋。头静脉开口部　汉名　（肩井）
对上膊骨内上髁上方。凡三应。　汉名　（五里穴）
对上膊骨外上髁上方。凡一应。　同　（青灵）
对内桡骨筋腱之补侧。　同　（三阳）
对短外转拇筋起始部。　同　（合谷）
●第七款
对股动脉之通路　同　（箕门）
对比目鱼筋　同　（承筋）
对胫骨之内踝　同　（三阴交）

第十七章　筋肉揉按  ***************************
凡筋肉者。虽有随意不随意之二种。自有所其主宰。而各使骨格围拥。且其筋肉者。由神经之刺剧。而或起感觉。或催收缩。又如筋肉之肥瘠者。则所分布其筋肉之血管。关系得其营养与否。又揉按。将使其筋肉之收缩。或痉挛等复常形。故揉按者。先刺针。而有施之。又刺针后有行之。然而欲行揉按者。则先术者之手掌面。宜拭清。而后可接患者。况手术中。使患者之体格。不可动摇。又揉按者。以手掌及指腹。叮咛反复。虽不如行之。或用肘角。或手背。或握手。如与响音者。则有外饰。亦却而为之。非有效验。

第十八章　螺旋管之用法  ***************************
刺针之际。寒威凛冽。则仮令。有虽厚患者之衣服。难除去之。不凛冽。亦依患者之弊。而有络厚衣。然则可用螺旋管。盖螺旋管者如杉山氏管。圆甬管之实质中。谓设螺旋状之装置管。且其用法。先以A　B探察衣服之厚度。豫定其方寸。仮今其服之厚假定二仙。则延长螺旋部。亦为同等二仙。又假定一仙亦然矣。盖螺旋管者。伸缩适宜。足得为术者之随意者也。又其管质者。以银制为善良。又其形有八角。或有圆甬形。但有管口之两缘。若不圆滑者。则当治术之际。令患者之皮肤。剔剥。是以管口之缘端。为善圆滑。而恶粗糙且有锐角者。

第十九章　针头电气力与导法  ***************************
穿进针头。于皮肤之组织。则必先至所充各组织。使分子更发生波动。又依其分子波动。而分布其所神经。亦聿起感觉者也。盖波动发兴。亦大须寒心注意焉。凡针疗。有初试者。有数回者。有亘数月者。有一周年。且至数岁者。譬有初试者。则概先其感极而敏。且有呈不快。反之。而受针疗之日亘长久。能在知针效者。则仮令虽钝术。敢如不介意者。故诊断之际。忆察为其初试者。则施之制针。亦可用二番等。且勿可与响。又亘针疗长久者。施之。则番数稍升大。亦刺针时间。且可与响。苟刺针时间无制度。只一局耳。久时行之。则奏效变。有酿害理学的。有言曰。取活蛙。直剥弃下肢表皮。且从腰部横断之。当其缝匠筋。以钉（消极及积极属）尖头令牴触。则大腿。下脚。相共能呈伸缩。犹行之数回。且至长时间。则其筋麻痹。终为强直。呜呼万法。至其度则呈妙效。过其度则却而作害。唯是。以中庸为至德。又欲导电气力于左方。则用力。于A之爪端外方。反之。欲施电气力于右方。则加力于B之爪端C侧方。此际患者。若发乾咳。则全身为之受其震动。故动则有针折锋术者。不可有不注意焉。
