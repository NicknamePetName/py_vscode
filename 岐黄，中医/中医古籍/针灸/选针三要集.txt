
序  ***************************
愚禀偏陋，窃志针道有日，故游入江先生之门下，得闻命矣，先生之道，宗轩岐，故常谓可见者内经也，于针法秘旨虽多，不过补泻要穴，分虚实，用补泻，宗井荣俞经合，可为主要穴，且有馀力，则谙经穴，于是针道毕矣，临机应变，可谓医者意也乎，予慕其幽言，作书而述大意，实为门人初学，发圆机之士，必以为赘也焉。
题曰，一曰治神，二曰知养身，三曰知毒药为真，四曰制砭石小大，五曰知府藏血气之诊，五法俱立，各有所先云云。
愚按灵枢玉版篇有谓也，帝曰，夫子之言针甚骏，能杀生人，不能起死者，子能反之乎，岐伯曰，能杀生人，不能起死者也，帝曰，余闻之则为不仁，然愿闻其道，弗行于人，岐伯曰，是明道也，其必然也，其如刀剑之可以杀人，如饮酒使人醉也，虽勿诊犹可知矣，呜呼，有旨哉经也，唐王焘失深意，而不取针也，于是后世愚人耳目，何有此理哉，犹非谓针总妄用之，则药灸何无杀人之理也，然内经针杀人者，实有深意存，以何言也，宝命论有谓如临深渊，手如握虎，神无营于众物，此王冰所谓工巧，而以不可妄用之故也，医统曰，扁鹊有谓疾在腠理，熨炳之所及，疾在血脉，针石之所及，其在肠胃，酒醪所及，是针灸药三者兼得，而后可与言医，曩武胶以活人之术止于药，故弃针与灸，而莫之讲，伤寒热入血室，闪挫诸疾，非药饵所能愈，必俟夫刺者则愈，又介宾类经论此事，一妇人患伤寒，热入血室，医者不识，许学士曰，小柴胡以进，当刺期门，予不能针，请善针者针之，如言而愈，是非针要乎，予亦欲澄源端本，若坐丰蔀，呜呼，有旨哉针也，何妄二氏，谓不足取之也焉。


卷上  ——————————————————————————————————————————————————————————————————————————————————————————

论补泻迎随第一  ***************************
愚遍考内经，幽玄微妙，而难得其旨，灵枢第一篇曰，泻曰必持内之，放而出之，排阳得针，邪气得泄，按而引针，补曰随之，随之意，若妄之，若行若按，若蚊虻止，如留而还，去如弦绝，令左属右，其气故止，外门已闭，中气乃实，又曰，徐入徐出，谓之导气，是补也，世说亦论补泻也，捻针向于呼吸，开于针迹，可谓泻随于呼吸闭穴，是补也，实一说也，非可用，必非不可用，如何者，难经曰，补泻之法，非必呼吸，出内针也，知为针者，信其左，不知为针者，信其右，当刺之时，先以左手压按所针荣俞之处，弹而努之爪而下之，其气之来，如动脉之状，顺针而刺之，得气因推而内之，是谓补，动而伸之，是谓泻，不得气乃与男外女内不得气，是谓十死不治也，师曰，左右可分补泻，欲泻左者，当将大指内之，欲泻右者，将大指当外，反此者，谓补也，足下问难经之本意，补泻呼吸，为不可用否，予曰，实非不可用呼吸如何者，按真邪论有言，吸则内针，无令气忤，静以久留，无令邪布，吸则转针以得气，故候呼引针，呼尽乃去，大气皆出，故命曰泻，非是谓呼吸也，难经谓非必呼吸出内针，必一字，实不可看过也，如何者，非内呼出吸曰补，内吸出呼为泻而已，以不尽经之深意尔，且至杨氏虞氏之辈论补泻呼吸明也，何谓呼吸无补泻哉，师曰，补泻者，以迎随可主也，迎而刺之曰泻，随而刺之曰补，故经曰，逆而夺之，恶得无虚，追而济之，恶得无实，迎之随之，以意和之，针道毕矣，以手足三阴三阳，又论如手之三阴，从藏走手，手之三阳，从手走头，足之三阴，从足走腹，足之三阳，从头走足，逆其气为迎为泻，顺其气为随为补也，或问针者，有泻无补也，如何为补，予曰，非谓实无者，然观内经诸篇，根结篇曰，形气不足，病气不足，此阴阳气俱不足也，不可刺之，宝命全形论曰，人有虚实，五虚勿近五实，勿远五阅，五使篇曰，血气有馀，肌肉坚致，故可苦以针，奇病论曰，所谓无损不足者，身羸瘦无用镵石也，脉度篇，盛者泻之，虚者饮药以补之，邪气脏腑病形篇论，小者，阴阳形气俱不足，勿取以针，而调以甘药也，是无补谓也，然师常曰，人身血气之往来，经络之流贯，或补阴可以配阳，或因此可以攻彼，不过欲和其阴阳，欲调其血气，使无偏胜，而得其平，是所谓补泻也，世医庸庸荣卫之亏损，形容之羸瘦，一切精虚气竭等证，概欲用针调补，反伤元气，以是有泻无补，呜呼，至哉言矣，愚又按诸篇灵枢经，有言虚实之要，九针最妙，补泻之时，以针为之，又曰，虚则实之者，气口虚而当补之也，真针家之大义存于此，病留经络，或气逆脏腑，是所以针能治，故先生言补，非谓实无，同志之辈，于是乎可解疑论焉。

论井荣俞经合第二  ***************************
帝曰，予愿闻五脏六腑所出之处，岐伯曰，五脏五俞，五五二十五俞，六腑六俞，六六三十六俞，经脉十二，络脉十五，凡二十七气，以上下所出为井，所流为荣，所注为俞，所行为经，所入为合，是二十七气所行，皆在五俞，或问主于其病如何，予曰，大意论，难经井主心下满，荣主身热，俞主体重节痛，经主喘咳寒热，合主逆气而泄，此五脏六腑，井荣俞经合所主病也，复谢氏注曰，举五脏之病，以各一端为例，余病可以类推，而互取也，不言六腑者，举脏足以该之，又经论五脏有六腑，六腑有十二原，十二原出于四关，四关主治五脏，五脏有病，当取之十二原，十二原者，五脏之所以禀三百六十五节气味也，五脏有病也，应出十二原，十二原各有所出，明知其原，睹其应而知五脏之害矣，肺之原出于大渊，心之原出于大陵，肝之原出于大冲，脾之原出于大白，肾之原出于大溪，少阴之原，出于神门，胆之原，出于丘墟，胃之原，出于冲阳，膀胱之原，出于京骨，三焦之原，出于阳池，大肠之原，出于合谷，小肠之原，出于腕骨，此十二原者，主治五脏六腑之有病者，按井荣俞经合，又井荣俞原经合者，可分经穴主，如五脏五，如六腑六，然肺以少商为井，鱼际为荣，大渊为腧，经渠为经，尺泽为合，如大肠商阳为井，二间为荣，三间为腧，合谷为原，阳溪为经，曲池为合，肺心以终为井，脾肝肾以初为井，至如六腑，膀胱胆胃以终为井，大肠小肠三焦得初为井，又难经曰，春刺井，夏刺荣，季夏刺俞，秋刺经，冬刺合者，何谓也，然春刺井者，邪在肝，夏刺荣者，邪在心，季夏刺俞者，邪在脾，秋刺经者，邪在肺，冬刺合者，牙在肾，每一病，虽不言刺法，推类随求可详审。

论虚实第三  ***************************
夫医之道，在于虚实，针刺犹可分虚实，故经曰，天有寒暑，人有虚实，五虚勿近，五实勿远，足下问何谓五虚也，予曰，经曰，脉细皮寒，气少泄，利前后，饮食不入，此所谓五虚也，勿近者，不刺针也，何谓五实，予曰，经曰，脉盛皮热，腹胀，前后不通，闷瞀，此所谓五实也，匆远者，以针之难补易泻故也，分要穴用补泻，宗虚实，而求于其治者，千变万患，何有不俞之理哉。

论谬针第四  ***************************
愚按世业针者，往往而不知经络，或用针则忌于药，或从天地之理，而不知约人身，或一概针刺浅皮，或不知于经络，而百患在腹也，则针道安悟，而妄行世者多，予常患于其弊也，夫医本出内经，针经九卷，则灵枢也，针道未闻用针不用药，未闻不知经络而行天地之理，未闻用浅针不用深针，未闻针腹而不针四肢，未闻按用针不用药者，为外人沽其誉乎，呜呼，医之道者，生道也，何愚之甚也，经曰，五法俱立，各有所先者，斯之谓欤，知于天道，则是明道，不知约于人身，则何以医病也，经曰，人生于地，悬命于天，天地合气，命之曰人，天有阴阳，人有十二节，十二节者何，十二经也，故不知经络者，不能约于人身矣，百患受于经络，不知之，则以何治之哉，浅针之术，于虚老人最可也，师者医虚人不用针者，以经论用药补之，又壮病之浅针者，实变气之术也，按变气论，内至五脏骨髓，外肠空窍肌肤，所以小病甚至大病必死，故祝由不能已也，何以变移病也，然予非不用者，临机应变，医者意决，针刺于一也，刺腹不刺四肢之说，井蛙蚁道之谓不足说，观内经无用腹之说，古人针者，以井荣腧经合为主，师之所谓至妙者，在四肢也，病不过于五脏，五脏之经，满四肢，一身之父母者，心与肺也，心肺者，亦在膈上，死生者，当以二脏为主针之道止腹，则灸亦止腹哉，呜呼不思甚也，予亦主腹常行，或问病如树本，枝叶在四肢，本在腹，切本而标益盛者，未之闻也，予曰，师常谓此甚详也，专主腹，切其本，四肢主标，舍标求本，则千变万患，何不愈也，其以树木为譬，甚明也，如大木切其本，一时标萎，如朽木无根，则计日而绝，其不朽者，必为元气未绝也，师之道不然也，切其本，切其标，大病俄然而愈，实无补法治病，病去元气自荣也，予曰，愚医不知其标本，有本四肢标腹，有本腹标四肢，何穷于一理哉，予亦分腹告同志。

腹经穴  ***************************
仕脉经　曲骨　中极　关元　石门　气海　阴交　神阙　水分　下脘　建里　中脘　上脘　巨阙　鸠尾
曲骨脐下五寸，中极，关元，石门，各一寸，气海，脐下一寸五分，阴交，脐下一寸，神阙，脐中也，水分，脐上一寸，下脘，下一寸，下脘，建里，中脘，上脘，各一寸，巨阙，上脘上一寸五分，鸠尾，蔽骨下五分。
肾经　横骨　大赫　气穴　四满　中注　肓俞　商曲　石关　阴都　通谷　幽门
横骨，肓俞下五寸，曲骨之傍五分，大赫，气穴，四满，中注，肓俞，各间去一寸，关中行五分，肓俞者，脐傍五分，商曲者，肓俞上二寸，石关，阴都，通谷，幽门，各间去一寸，开中行五分。
胃经　不容　承满　粱门　关门　太乙　滑肉门　天枢　外陵　大巨　水道　期来　气冲
不容，巨阙旁二寸，承满，粱门，关门，太乙，滑肉门，各间去一寸，开中行二寸，天枢，脐旁二寸，外陵，天枢下一寸，大巨，二寸，水道，大巨下三寸，期来，大巨下五寸，气冲，期来下鼠溪之上一寸。
脾经　冲门　府舍　腹结　大横　腹哀
冲门，大横下五寸，府舍，腹结下三寸，腹结，大横下一寸三分，大横，腹哀下三寸五分，平脐，腹哀日月下一寸五分，共开中行三寸半。
胆经　日月　京门　带脉　五枢
日月，期门下五分，京门，章门后监骨端，带脉，章门下一寸八分，五枢，带脉下三寸，水道旁一寸半。
肝经　章门　期门
章门，下脘旁九寸，横卧臂所尽，期门，巨阙旁三寸半。

九针图  ***************************
九针图（图缺）
一曰镵针，其头大，其末锐，取法于巾针，去末寸半渐锐之，长一寸六分，主治热在头身者，用之。
九针图（图缺）
二曰员针，筒其身，卵其锋，取法于絮针，长一寸六分，主治分肉间，满气于身者，用之。
九针图（图缺）
三曰鍉针，其身大，其末员，取法于黎粟之锐，长三寸半，主治按脉取气，令邪气出者，用之。
九针图（图缺）
四曰锋针，筒其身，锋其末，取法于絮针，长一寸六分，主痈热出血，九针十二原篇曰，刃三隅，以发痼疾。
图（图缺）
五曰铍针，其未如釰锋，可以取大脓，广二分半，长四寸，主大痈脓，两热争者。
九针图（图缺）
六曰员利，针尖如氂，且员且锐，微大，其末反小其身，取法于氂，针长一寸六分，主取痈痹。
图（图缺）
七曰毫针，尖如蚊虻喙，取法于毫毛，长一寸六分，主取寒热，痛痹在络。
图（图缺）
八曰长针，长其身，锋其末，取法于綦针，长七寸，主取深邪远痹。
图（图缺）
九曰大针，其锋微员，取法于锋针，长四寸，主治大气不出关节。

十五络脉  ***************************
手太阴之别名，曰列缺。
实则手锐掌热泻之，虚则欠劫小便遗数补之。
手少阴之别名，曰通里。
实则支膈泻之，虚则不能言补之。
手厥阴之别名，曰内关。
实则心痛泻之，虚则为头强，取之两筋间补之。
手太阳之别名，曰支正。
实则节弛肘废泻之，虚则生疣，小者如指痂疥，补之。
手阳明之别名，曰遍历。
实则龋聋泻之，虚则齿寒痹隔补之。
手少阳之别名，曰外关。
实则肘挛泻之，虚则不收补之。
足太阳之别名，曰飞阳。
实则鼽窒头背痛泻之，虚则鼽衄补之。
足少阳之别名，曰光明。
实则厥泻之，虚则痿躄，坐不能起补之。
足阳明之别名，曰丰隆。
其病气逆则喉痹卒喑，实则颠狂泻之，虚则足不收胫枯补之。
足太阴之别名，曰公孙。
厥气上逆则霍乱，实则肠中切痛泻之，虚则鼓胀补之。
足少阴之别名，曰大钟。
其病气逆则烦闷，实则闭癃泻之，虚则腰痛补之。
足厥阴之别名，曰蠡沟。
其病气逆则皋肿卒疝，实则挺长泻之，虚则暴痒补之。
任脉之别名，曰尾翳。
实则腹皮痛泻之，虚则痒搔补之。
督脉之别名，曰长强。
实则脊强泻之，虚则为头重补之。
脾大络之别名，曰大包。
实则身尽痛泻之，虚则百节尽皆纵补之。
凡此十五络脉者，实则必见，虚则必下，视之不见，求之上下，人经不同，络脉所以别异也。


卷下  ——————————————————————————————————————————————————————————————————————————————————————————

十四经穴并分寸  ***************************
手太阴肺经十一穴，中府，云门，天府，侠白，尺泽，孔最，列缺，经渠，大渊，鱼际，少商。
中府，云门下一寸，云门，璇玑之旁六寸，天府，腋下三寸，侠白，肘上五寸，尺泽，肘中约文陷中，孔最，腕上七寸，列缺，腕后一寸五分，交手食指端所屈骨间陷中，经渠，寸口陷中，大渊，掌后约文陷中，鱼际，大指本节后，少商手大指端内侧，去爪甲如韭叶。
手阳明太阳经二十穴，商阳，二间，三间，合谷，阳溪，偏历，温溜，下廉，上廉，三里，曲池，肘髎，五里，臂臑，肩髃，巨骨，天鼎，扶突，禾髎，迎香。
商阳，手大指次指端内侧，去爪甲如韭叶，二间，大指次指本节前内侧，三间，次指本节后内侧，合谷，大指次指岐骨间，阳溪，腕上陷中，偏历，腕后三寸，温溜，腕后五寸间，下廉，曲池下四寸，上廉，三里下一寸，三里，曲池下二寸，曲池，肘屈约文头，肘，髎，肘大骨外廉陷中，五里，肘上三寸，臂臑，肘上七寸，肩髃，肩端陷中，巨骨，肩上骨尖旁，天鼎，缺盆上，扶突之下一寸，扶突，曲颊下一寸，禾髎水沟之旁五分，迎香，鼻孔之旁五分。
足阳明胃经四十五穴，承泣，四白，巨髎，地仓，大迎，颊车，下关，头维，人迎，水突，气舍，缺盆，气户，库房，屋翳，膺窗，乳中，乳根，不容，承满，粱门，关门，太乙，滑肉门，天枢，外陵，大巨，水道，期来，气冲，髀关，伏兔，阴市，粱丘，犊鼻，足三里，上巨虚，条口，下巨虚，丰隆，解溪，冲阳，陷谷，内庭，厉兑。
承泣，目下七分，四白，目下一寸，巨髎，鼻孔旁八分，地仓，夹口吻四分近，大迎，曲颔前一寸三分，颊车，耳下八分陷中，下关，耳前动脉，头维，神庭之旁四寸半，人迎，夹结喉之旁各一寸五分，水突，人迎下陷中，气舍，水突下陷中，缺盆，气舍后大骨陷中，气户，璇玑旁开中行各四寸，库房，气户下一寸六分，屋翳，膺窗，乳中，乳根，各间去一寸六分，开中行四寸，不容，巨关之旁二寸，承满，粱门，关门，太乙，滑肉门，各间去一寸，开中行二寸，天枢，脐旁二寸，外陵，天枢下一寸，大巨二寸，水道，大巨下三寸，斯来，大巨下五寸，气冲，期来下鼠溪上一寸，髀关，膝上一尺二寸，伏兔，膝上六寸，阴市，膝上三寸，粱丘，膝上二寸两筋间，犊鼻，膝之间中，三里，膝眼下三寸，上巨虚，三里下三寸，条口，三里下五寸，下巨虚，三里下六寸，丰隆外髁上八寸，解溪，外髁前冲阳后一寸五分，冲阳，去陷谷二寸，陷谷，去内庭二寸，内庭，大指次指外骨间，厉兑，足大指次指端外侧，去爪甲如韭叶。
足太阴脾经二十一穴，隐白，大都，大白，公孙，商丘，三阴交，漏谷，地机，阴陵泉，血海，箕门，冲门，府舍，腹结，大横，腹衰，食窦，天溪，胸卿，周荣，大包。
隐白，足大指端内侧，去爪甲如韭叶，大都，大指本节前内侧，大白，大指本节后核骨下陷中，公孙，大指本节后一寸陷中，商丘，内髁之前微下陷中，三阴交，内髁上三寸，漏谷，内髁上六寸，地机，膝下五寸，阴陵泉，膝下内廉陷中，血海，膝上二寸，箕门，鱼腹上越筋间阴股内有动脉，冲门，大横下五寸，府舍，腹结下三寸，腹结，大横下一寸三分，大横，腹哀下三寸五分，平脐腹哀，日月下一寸五分，共开中行三寸半，食窦，天溪下一寸六分，天溪，胸卿，周荣，各间去一寸六分，开中行六寸，大包，腋下渊腋下三寸终。
手少阴心经九穴，极泉，青灵，少海，灵道，通里，阴郄，神门，少府，少冲。
极泉，腋下筋间动脉，入胸中，青灵，肘上三寸，少海，肘内廉大骨下五分，灵道，腕后一寸五分，通里，腕后一寸，阴郄，掌后脉中去腕五分，神门，掌后锐骨端，少府，握手约文头，少冲，手小指端内侧，去爪甲如韭叶。
手太阳小肠经十九穴，少泽，前谷，后溪，腕骨，阳谷，养老，支正，小海，肩贞，臑俞，天宗，秉风，曲垣，肩外，肩中，天窗，天容，颧髎，听宫。
小泽，手小指端外侧，去爪甲如韭叶，前谷，小指外侧，本节前，后溪，外侧本节后，腕骨，小指后岐骨留，阳谷，掌后锐骨下，求腕上一寸，养老，支正，腕后有五寸，小海，肘外侧大骨外廉去肘端五分，肩贞，肩曲胛下，臑俞，肩髎后大骨下陷中，天宗，秉风后大骨下陷中，秉风，肩上举臂有空，曲垣，肩中央陷中，肩外，与大抒平去脊骨三寸，肩中，俞大椎之旁二寸，天窗，缺盆上扶突后动脉陷中，天容，耳下曲颊后，颧髎，面鸠骨下廉陷中，听宫，耳前如赤小豆。
足太阳膀胱经六十三穴，晴明，攒竹，曲差，五处，承光，通天，络却，玉枕，天柱，大抒，风门，肺俞，厥阴，心俞，膈俞，肝俞，胆俞，脾俞，胃俞，三焦肾俞，大肠，小肠，膀胱俞，中膂内俞，白环俞，上髎，次髎，中髎，下髎，舍阳，附分，魄户，膏肩，神堂，譩譆，膈关，魂门，阳纲，意舍，胃仓，肓门，志室，胞肓，秩边，承扶，段门，浮郄，委阳，委中，合阳，承筋，承山，飞阳，跗阳，崑崙，仆参，申脉，金门，京骨，束骨，通谷，至阴，睛明，目内眦外一分，攒竹，眉头陷中，曲差，神庭旁一寸五分，五处，曲差之后五分，承光，五处后一寸五分，通天，承光后一寸五分，络却，通天后一寸五分，玉枕，络却后一寸五分，天柱，颈大筋处廉，发际陷中，大杼，第一椎下，开中行各一寸五分，风门，第二椎下，肺俞第三椎下，厥阴俞，第四椎下，心俞，五膈俞，七肝俞，九胆俞，十脾俞，十一胃俞，十二三焦俞，十三十四者肾俞，十六者大肠，十八者小肠，十九者膀胱，二十者中膂，内俞，第二十一椎下有白环，上髎，第十七椎下，次髎，中髎，下髎，各夹脊会阳二穴座收之口传，又上第二椎下，有附分，开中行各三寸，第三魄户，四膏肓，神堂，五譩譆，六膈关，七魂门，九阳纲，十意舍，十一胃仓，十二肓门，十三十四者志室，十九者胞肓，二十者秩边，承扶，尻下约文中央陷中，殷门，承扶下六寸，浮郄，一寸外方上，委肠，却与殷门并，委中，膝下约，文陷中，有动脉，此下三寸，合阳，承筋，合阳与承山中央，承止腨分跟之上七寸，承筋通，飞阳，外踝上七寸，承山并，跗阳，外踝上三寸，崑崙外踝后陷中，仆参，跟骨下陷中，申脉，外跟下五分，金门外踝下一寸，京骨，外踝前大骨下陷中，束骨，小指外侧本节后，通谷，外侧本节前，至阴，足小指端外侧，去爪甲如韭叶。
足少阴肾经二十七穴，涌泉，然谷，大溪，大钟，照海，水泉，复溜，交信，筑宾，阴谷，横骨，大赫，气穴，四满，中注，肓俞，商曲，石关，阴都，通谷，幽门，步廊，神封，灵墟，神藏，或中，俞府。
涌泉，足心陷中，然谷，内踝前大骨下陷中，大溪，内踝后有动脉，大钟，足跟前外两筋间，大溪下五分，照海，内踝下一寸，水泉，大溪下一寸，复溜，内踝后上二寸，交信，内踝上二寸，右二穴有前后隔筋，太阴之后，小阴前，筑宾，内踝上五寸，阴谷，膝下约文陷中，横骨，肓俞下五寸曲骨旁五分，大赫，气穴，四满，中注，各间去一寸，开中行五分，肓俞，脐旁五分，商曲，肓俞之上二寸，石关，阴都，通谷，幽门，各间去一寸，开中行五分，步廊，神封下一寸六分，神封，灵墟，神藏，或中，各间去一寸六分，开中行二寸，俞府，璇玑之旁，当二寸。
手厥阴心包经九穴，天池，天泉，曲泽，郄门，间使，内关，大陵，劳宫，中冲。
天池，乳后一寸，天泉，腋下二寸，曲泽，肘横文陷中，郄门，腕后五寸，间使，腕后三寸，内关，腕后二寸，两筋间，大陵，掌后两筋间，劳宫中指无名指屈头所当，中冲，手中指端内侧，去爪甲如韭叶。
手少阳三焦经二十三穴，关冲，液门，中渚，阳池，外关，支沟，会宗，三阳络，四渎，天井，清冷渊，消泺，臑会，肩髎，天髎，天牖，翳风，瘈脉，颅息，角孙，耳门，和髎，丝竹空。
关冲，手无名指端外侧，去爪甲如韭叶，液门，小指次指本节前，中渚，液门后一寸，阳池，腕上陷中，外关，腕后二寸，支沟，腕后三寸，两骨间，会宗，腕后三寸外旁，三阳络，腕后四寸内方，四渎，肘前五寸，天井，肘后上一寸，清冷，渊肘上二寸，消泺，对腋臂外，臑会，去肩头三寸，肩髎，肩巨骨后陷中，天髎，肩井后一寸，天牖，缺盆上，天容后天容隔筋天柱前，翳风，耳后尖角陷中，瘈脉，耳后溪足逢，颅息，耳后有青络脉，角孙，耳上中央有穴，耳门，耳珠当耳缺，和髎，耳前兑发横动脉，丝竹空，眉后陷中终。
足少阳胆经四十三穴，瞳子髎，听会，客主人，颔厌，悬颅，悬釐，曲鬓，率谷，天冲，浮白，窍阴，完骨，本神，阳白，临泣，目窗，正营，承灵，脑空，风池，肩井，渊液，辄筋，日月，京门，带脉，五枢，维道，居髎，环跳，中渎，阳关，阳陵泉，阳光，外丘，光明，阳辅，悬钟，丘墟，临泣，地五会，侠溪，窍阴。
瞳子髎，目外去眦五分，听会，耳前动脉陷中，容主人，耳前起骨上开口有空，颔厌，脑空上廉曲角下，悬颅，颔厌下曲角端，悬釐，耳上发际陷中，曲鬓，耳上发际角，率谷，耳上发际入发一寸五分陷者宛宛中有，天冲，耳后入发际二寸，浮白，耳后入发际一寸，窍阴，完骨上枕骨下动摇有空，完骨，耳后入发际四分，本神，曲差旁一寸五分，阳白，眉上一寸，临泣，目上直入发际五分，目窗，临泣后一寸，正营，目窗后一寸，承灵，正营后一寸五分，脑空，承灵后一寸五分，风池，耳后颞颥后发际陷中，肩井，肩上陷中，大骨前一寸半，渊液，腋下三寸辄筋，渊液前一寸，日月，期门下五分，京门，章门后监骨端，带脉，章门下一寸八分，五枢，带脉下三寸，维道，章门下五寸三分，居髎，章门下八寸三分，环跳，髀枢中横卧伸下足屈上足取之，中渎，膝上五寸分肉间陷中，阳关，阳陵泉上三寸，阳陵泉，膝下一寸外廉，阳光，外踝上七寸，外丘，外踝上七寸如前三分，光明，外踝上五寸，阳辅，外踝上四寸，悬钟外踝上三寸，丘墟，外踝下如前去临泣三寸，临泣，小指次指本节后间去侠溪一寸五分，地五会，去侠溪一寸，侠溪，小指次指岐骨间，窍阴，足无名指端外侧，去爪甲如韭叶。
足厥阴肝经十四穴，大敦，行间，大冲，中封，蠡沟，中都，膝关，曲泉，阴包，五里，阴廉，争脉，章门，期门。
大敦，足大指端外侧，去爪甲如韭叶，行间，大指次指岐骨间，太冲，大指本节后二寸，中封，内踝前一寸，蠡沟，内踝上五寸，中都，内踝上七寸，膝关，犊鼻下二寸，曲泉，膝内辅骨后大筋上小筋下，阴包，膝上四寸，股内廉两筋间，五里，气冲下三寸，阴股中有动脉，阴廉，羊矢下去气冲二寸，斜里三分，急脉，阴茎两旁相去二寸半，章门，下脘旁九寸，臂尽处，期门，不容旁一寸五分。
任脉经二十四穴，会阴，曲骨，中极，关元，石门，气海，阴交，神阙，水分，下脘，建里，中脘，上脘，巨阙，鸠尾，中庭，膻中，玉道，紫宫，华盖，璇玑，天突，廉泉，承浆。
会阴，两阴间，曲骨，脐下五寸，中极，关元，石门，各一寸，气海，脐下一寸五分，阴交，脐下一寸，神阙，脐中，水分，脐上一寸，下脘下一寸，下脘，建里，中脘，上脘，各一寸，巨阙，上脘上一寸五分，鸠尾，蔽骨下五分，中庭，膻中下一寸六分，膻中，玉道下一寸六分，直两乳间陷中，玉道，紫宫华盖各间去一寸六分，华盖，璇玑下一寸，璇玑，天突下一寸，天突，结喉下三寸，廉泉，结喉上颔下陷中，承浆，下唇之下陷中终。
督脉经二十八穴，长强，腰俞，阳关，命门，悬枢，脊中，中枢，筋缩，至阳，灵台，神道，身柱，陶道，大椎，哑门，风府，脑户，强间，后顶，百会，前顶，囟会，上星，神庭，素髎，水沟，兑端，断交。
长强，髀骨下陷中，腰俞，第二十一椎下，阳关，十六椎下，命门，十四椎下，悬枢，十三椎下，脊中，十一椎下，中枢，十，筋缩，九，至阳七，灵台六，神道五，身柱三，陶道，第一椎下，椎，第一椎上，哑门，入发际五分，风府，入发际一寸，脑户，强间后一寸五分，强间，后顶后一寸五分，后顶，百会后一寸五分，百会，前顶后一寸五分，前顶，囟会后一寸五分，囟会，上星后一寸，上星，入前发一寸，神庭，入发际五分，素髎，鼻端准头，水沟，鼻下陷中，兑端，上唇端，断交，唇内上齿缝中终。

针灸要穴论  ***************************
夫欲用针灸者，当主于要穴，灸者散寒邪，针开郁滞，无千患不愈也，然世业针者，刺要穴，谓不愈，何有此理乎，予尝思主腹，不知要穴，或左右不分补泻，或失穴处不取针，呜呼，不思甚哉，故明要穴分寸论，针灸诸家，所当察也。
伤寒头疼身热
二间　合谷　神道　风池　期间　足三里　
汗不出
合谷　腕骨　期门
阴症
期门　气海　关元
腹胀
太白　复溜　足三里
舌卷囊缩
天突　廉泉　血海　肾俞　然谷
中风　不省人事
百会　风池　大椎　肩井　曲池　足三里
半身不遂
肩髃　百会　肩井　客主人　列缺　手三里　曲池　崑崙　阳陵泉
口眼喎斜
颊车　地仓　水沟　承浆　合谷
口噤不开
合谷颊车
瘖哑
天突　灵道　然谷　丰隆　阴谷
瘫痪
肩井　肩髃　曲池　合谷　足三里　崑崙
虚痨
可主四花最针，有神妙，可主腹。
盗汗
肺俞　腹溜　譩譆
血症　吐血
肺俞　心俞　肝　脾　肾　中脘　天枢　太渊　间使　大陵
衄血
囟会　上星　风门　涌泉　合谷
便血
中脘　气海
尿血
膈俞　脾俞　三焦俞　肾俞　列缺
水肿
水沟　水分　神阙（三壮）　肝　脾　胃　肾　中脘　气海　阴交　公孙　石门　中极　阴陵泉
胀满
中脘　水分　不容　气海　肓俞　天枢　肝俞　脾　三焦俞　公孙　大敦
虚痨浮肿
大冲
积聚痞块
灸以命门可主
上脘　中脘　幽门　通谷　粱门　天枢　期门　章门　气海　关元
肺积名息奔，在右胁下。
尺泽　章门　尽三里
心积名伏粱，起脐上至心下。
神门　后溪　巨阙　足三里
脾积名痞气，横在脐上二寸。
脾俞　胃俞　肾俞　通谷　章门　足三里
肝积名肥气，在左胁下。
肝俞　章门　行间
肾积名奔豚，起脐下，或上下无时。
肾俞　关元　中极　涌泉
气块
脾俞　胃俞　肾俞　梁门　天枢
膈
心俞　膈俞　膏肓　脾俞　中脘　气海　天府　足三里
咳嗽
风门　肺俞　身柱
寒痰
肺俞　膏肓　灵台
热痰
肺俞　膻中　大溪
诸喘息
天突　璇玑　华盖　膻中　乳根　期门　气海
呕吐　气逆
中脘　气海　三焦俞　巨阙　尺泽　章门　大陵
霍乱
巨阙　中脘　建里　水分　承筋　承山　三阴交　照海　大都　涌泉
乾霍乱
以盐汤探吐，脐中灸。
喜大息
中封　商丘　公孙
喜悲
心俞　大陵　大敦　玉英　膻中
气短
大椎肺俞　肝俞　天突　肩井
疟疾
大椎　肺俞　肝俞　天枢　三椎　譩譆　章门间使　后溪　承山　飞阳　崑崙　大溪　公孙　至阴　合谷
久疟不愈
脾俞　七十壮灸
黄疸
公孙
消渴
肾俞　小肠俞
泻痢
百会　脾俞　肾俞　命门　长强　承满　梁门　中脘　神阙　天枢　气海　石门　关元　三阴交
脾泄　脾俞　胃泄　胃俞　大肠泄　大肠俞
癫痫
百会　天窗　身柱　神道　心俞　筋缩　章门　天枢　劳宫　神门　三里　下巨虚　丰隆　大冲　少海　厉兑
眼目疼痛
合谷　外关　后溪
耳聋
上星　翳风　肾俞　外关
鼻塞不唎香臭
囟会　上星　迎香　天柱　风门
齿牙痛
承浆　颊车　合谷　列缺　大渊　鱼际　合阳　三门　大迎　足三里　内庭
喉痹
天柱　廉泉　合谷　后溪　三间　三阴交　行间　关冲
手痛不举
曲池　肩井
脚气
肩井　足三里　崑崙　照海　大冲　阳陵泉
转筋
照海
脱肛
百会
五淋
膈肝　脾肾　气海　石门　关元　间使　三阴交　腹溜　然谷　大敦
小便不利
三焦俞　小肠俞　阴交　中极　中封　大冲　至阴
小便不禁
气海　关元　阴陵泉　大敦
大便秘结
章门　阴交　气海　石门　足三里　三阴交　照海　太白　大敦　大都
疝气
章门　期来　气海　关元　三阴交　大敦　隐白　大溪　大冲
痔
肾俞　命门　长强　承山
类经曰，凡犯尸鬼暴厥，不省人事，若四肢虽冷无气，但觉目中神采不变，心腹尚温，口中无涎，舌不卷，囊不缩，及未出一时者，尚可刺之复醒。
谨按素问遗篇，分五邪刺法。
肺虚者见赤尸鬼　肺俞（一分半）合谷（三分）
心虚者见黑尸鬼　心俞　阳池
肝虚者见白尸鬼　肝俞　丘墟
脾虚者见青尸鬼　脾俞　冲阳
肾虚者见黄尸鬼　肾俞　京骨
以上刺法，必先以口含针令温而刺之。
妇人病　血结月事不调
气海　中极　照海
血崩不止
膈俞　肝肾　命门　气海　中极　间使　血海　腹溜　行间
痢带赤白
命门　神阙　中极
症瘕
三焦俞　肾　中极　会阴
不成孕
命门　肾俞　气海　中极　关元（百壮）　然谷
产难横生
合谷　三阴交
胞衣不下
三阴交　崑崙
下死胎　合谷妙也
欲取胎
肩井　合谷　三阴交
小儿病　急慢惊风
百会（七壮）　囟会　上星　率谷（三壮）　水沟　尺泽
慢惊
间使　合谷　大冲（五壮）
脐风撮口
承浆　然谷
泄泻
胃俞　天枢
霍乱
外踝尖三壮灸立地有效
夜啼　中冲
疳眼　合谷（五壮灸）
要穴终

禁针穴歌共三十一穴  ***************************
禁针穴道要先明　脑户囟会及神庭
络却玉枕角孙穴　颅囟承泣随承灵
神道灵台膻中忌　水分神阙并会阴
横骨气冲手五里　箕门承筋及青灵
乳中上臂三阳络　二十三穴不可针
孕妇不宜针合谷　三阴交内亦通论
石门针灸应须忌　女子终身无妊娠
外有云门并鸠尾　缺盆客主人莫深
肩井深时人闷倒　三里急补人还平

禁灸穴歌四十七穴  ***************************
禁灸之穴四十七　承光哑门风府逆
晴明攒竹下迎香　天柱素髎上临泣
脑户耳门瘈脉通　禾髎颧髎丝竹空
头维下关人迎等　肩贞天牖心俞同
乳中脊中白环俞　鸠尾渊液如周荣
腹哀少商并鱼际　经渠天府及中冲
阳池阳关地五会　漏谷阴陵条口逢
殷门申脉承扶忌　髀关伏兔连委中
阴市下行寻犊鼻　诸穴无将艾火攻


跋  ——————————————————————————————————————————————————————————————————————————————————————————

跋  ***************************
易曰，夫天行健也，君子以自强不息，但言天行，则见其一日一周，而明日一周，若重复之象，非至健不能也，君子法之不以人，欲害其天德之刚，则自强而不息矣，夫针者，虽为所作初于伏羲，医道之一也，明于此者，其道之君子也，以是毋懈怠焉，予少年之时，有病以针治之，又中年有病时，师入江先生，传针三年而自治，其后刺人治病数多也，及壮年，闻灵枢其理深，而事广矣，今所刺本朝之流者，舍经络而寻病而已，圣人之所传道废矣，以是按学者不针，针者不学，世末而世人之气短如何起，是仅作书与不学譬，虽如管中见天，然龙以一滴水润世界，人以石火之微为大火，是皆有所得故也，此书短得其人，则广天下亦可成也，动静其本一气也，一生二，二生三，十又归一，从是至百千万，而病发七情，喜则伤心气散，怒则伤肝气逆，忧则伤肺气聚，思则伤脾气结，悲则伤心包络气凝，惊则伤胆气乱，恐则伤肾气怯，是皆内生病也，又有五伤，久行则伤筋，久立则伤骨，久坐则伤肉，久卧则伤气，久视则伤血，是皆所为之害也，风寒暑湿燥热从外来，病也，气血痰之三是本发百病，治其本则末无不治，是能辨者，要穴可刺针，且又心肝要也，有手刺心不刺者，小人间居作不善无所不至，又曰，履霜坚冰，至善亦然，故积善之家，必有馀庆，积不善之家，必有馀殃，以是故其心慎可刺针，且此书教不学者，且为使盲人谙也。
