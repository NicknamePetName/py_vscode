
序  ***************************
昔之荐绅先生，宦成而功立，类有成书传于后，岂汲汲于身后之名哉。盖其伏处之所讲习，立朝之所建白，与夫游心乎诸子百家，而时有所纂缉为之。子若孙者世守之，而后之好学深思者，又为之论定而表章之，以至传之久远而其书不刊也。太傅姚公号罗浮，一代之伟人也。明万历中，有开採一事，尔时在廷诸臣，明知其病民而莫敢发议。公独奋不顾身，抗疏直谏。因著开採说并绘图上之。帝大感动，事遂寝，以故公之直声震天下。而其图与说遂梓行当世。余固私慕之不置矣。既而典学两浙，欲求其图说观之，则不获遽觏以偿夙愿。但见公所著《菉竹堂医方》一书。曰：此非公之游心诸子百家，而手定之书乎？以此除疾活人，盖犹救时之意也。阅其书，如见其心焉。使余得按其图，详其说，以观其所建白，而征其素所讲习，则其所以慰余私慕者，又当何如耶。
康熙岁次丙子菊月提督浙江等处学政
日讲官起居注翰林院检讨阙里颜光效撰

菉竹堂医方序  ***************************
居穷守约，无其位而欲行其德，惟医最善。然妄人为之，则适足以为害；鄙夫为之，则仅足以规利。舍是二者，诚未见夫良工也。稽古医师有专官，世守其业，岁给廪禄，俾殚思竭虑，必求其中病而止。故能洞见腑脏，通达运气，剋死日，如操左券。今之在官者，具文而已。其奔走一乡一邑之间者，大抵迫于饥寒，借歧伯、雷公以为生养之计，又安望其能工也。然则欲明阴阳、保太和、辨古今之异，宜守成法而神明于其中，非吾儒之责而谁责哉。罗浮山人者，即枫先外曾王父、大司空太傅姚公也。在中台时，适有姻家犹子周生者，业医而贫不自存。太傅引人医院中，拜散官，久之颇精其业。太傅官纳言大理，稍为閒局时，与讲针石汤液法。知其非旷官者，乃令悉发秘府禁方，择其经验者录之。亲为订定，□板以传于世。衣被天下已百年，梨枣亦数易，今复刓缺矣。此刻重校于先外王父之手。垂数十年，表兄士忱，儒而好行其德者也。体先人之意，更欲广其传，缮其残阙以问世。命枫为书后语。枫忆孩幼时，奉母氏归宁，见小方书数册，问是何书？母言：此太傅手定内府方也。私心窃以为疑，谓太傅剔历中外四十年，岂暇为此。及长而善病，团公车十六、七年，始得因膏火余晷。稍究此义，乃知此本非流家言，直吾儒身心性命中事。因识太傅当日订方之大旨，盖君子立朝之与在野，总未尝一日忘此民命也。岂待陆敬舆忧谗息交，始著《集验》哉。
丙子九月望日外曾孙盛枫拜书

姚太傅罗浮先生菉竹堂医方序  ***************************
茑花绮丽，怅抱影于蜗庐；烟雨空檬，溯伊人于鸳水。甫切嘤鸣之慕，适来臭味之投。邂逅同心，流连握手。聆熏篪之递奏，谬托锺期；愧筲斗之微长，叨知鲍叔。具稔吾友，绰有家风。溯渊源则历山圣裔，俊哲滋生；序阀阅则柱石华宗，明谐垂范。沉酣缃帙，何殊刘峻之淫；鼓吹金兰，不尚平原之侠。身居百尺楼上，目小岷峨；文如万斛泉奔，气吞云梦。斐矣凤毛之接翅，洵哉燕翼之流芳。属当躤柳良辰，会有班荆雅集。樽开北海，既放浪以忘形；地接南湖，复萧疏而快意。觥飞络绎，啸咏情浓；拇战轰豗，谈谐兴剧。酒酣耳热，嘉宾咸踔踸而狂呼；烛灺眉攒，贱子独呻吟而隅坐。尔对孱质，方抱傫疴。荷君笑谓余言，独我能已子疾。维先大傅，饶有神方；历后孙曾，颇多奇验。综秘藏于天府，参以精思；搜散轶于人间，核其实效。狐珍千腋，全资襞积以成裘；鲭贵五侯，正赖剂调而作撰。亲雠帝虎，用寿枣梨。凡兹六卷之传，不啻一经之守。门庭罗雀，深惭五世之家声；风雨鸣鸡，閒话百年之手泽。赠君一册，聊当石言，惠我俪词，无虚琼报。爰悉祖先之旧德，获披肘后之遗书。虽云散风流，逖矣难亲公面；用行间字里。肫然具见婆心。阅此一编，窃为三叹，慨自□□云遥，簠簋畴饬。黄扉建第，群侈樊重之豪华，青琐持筹，竞效王戎之封殖。金⿱文⿶凵非玉脍，□列万钱；纰障重□，绵延十里。处脂膏而自润，实获我心；问疾疢于民情，衮如充耳。栋梁重寄，草营轻施。只云橘艺千头，遑曰杏栽五树。泊夫堂开绿野，社结耆英。篮舆蜡屐，日携康乐之门生；舞扇歌裙，宵演羊侯之侍女。肥瘠视同秦越，谓我何求；痌瘝听彼岐黄，干卿甚事？丹砂玉液，私矜不死之仙方；碧奈黄精，漫拟延龄之秘术。即或雅耽铅椠，酷嗜风骚。人插茱奠，聊以将其缝绻；阶翻芍药，无非供厥吟哦。赋时序之推迁，恆春半夏；写襟期之旷达，蠲忿忘优。纵令慷慨淋漓，各言尔志耳。即使缠绵悱恻，其如苍生何。况乎良相与良医，业已途分出处。治民如治疾，无过喻切安危。伊吕勋高，奚暇旁营夫溲渤；卢仓技巧，焉能佐理乎盐梅。股肱是托，宁庸折臂以呈奇；耳目攸司，何假洞垣而瞩幻。揆诸往古，理有难兼；讵料先生，才无不概。孕□洞两间无气，奠纷纭四极群生。本调和鼎鼐之丹心，代庖参术；藉□理阴阳之国手，借箸刀圭。参赞五行，固子母盈虚之济美，铨除百草，亦君臣佐使之和衷。祛疫竖于膏肓，法严流窜；挽鸿钧之乖沴，功媲生成。仁手编摹，跻万民于寿域；苦心裒辑，登百世于春台。窃窥雾内之一斑，想见衮衣蔚彩；略现云中之寸爪，足征霖雨汪波。宜其似续鸿骞，世食先人之报；自尔云仍鹊起，永贻奕祀之谋。敬覆良朋，允推奇集；敢申莛叩，聊缀芜辞。号寓梅花，清拟师雍之人梦；书颜绿竹，节同睿圣之难谊。欣仰企于无穷，叹赓扬而莫罄。亦谓慕晏大夫之古谊，窃比执鞭，怀李司隶之高风，如亲得御云尔。
康熙丙子暮春上巳武原后学徐容兠中甫拜题


卷一  ——————————————————————————————————————————————————————————————————————————————————————————

固精门  ***************************
●启阳固精丸
人参（一两）　大附子（一枚，甘草水浸，夏半日，冬一日，更以甘草水拌面裹煨熟去皮脐，切片烘乾）
川芎（一两）　菟丝子（八两，酒煮捣为饼）
破故纸（四两，炒）
山药（四两，炒）　小茴香（四两，炒）
巴戟天（二两，去心）　琐阳（二两，火烘）
杜仲（三两，姜汁炒）　黄耆（二两，酒炒去头）　官桂（二两，去皮）
上为末，炼蜜为丸，梧桐子大。空心，酒吞百丸。
●保真丸
补心神，固肾精，坚筋骨，润肌肤，泽容颜，乌鬚发，久服亦能续嗣延年，功难尽述也。
牛膝（十两，用黑豆三升铺甑内，九蒸九曝九露黑豆，一蒸一易如数完，竹刀切片听用）　生地黄（十二两，酒洗，用一半拌砂仁、去皮白茯苓末各五钱，蒸一昼夜，熟透锤用）　补骨脂（四两，用核桃肉二两，研碎，拌匀，按实磁器内一日，炒乾用）
何首乌（二十两，忌铁器，同牛膝蒸之）　白茯苓（六两，用牛乳二碗，浸透晒乾）　白茯神（六两，用人乳二碗，浸透晒乾）　天门冬（六两，去心）　菟丝子（三两，酒浸去壳）　麦门冬（六两，去心）　柏子仁（八两，汤泡七次，去油）　枸杞子（六两，去蒂）　人参（三两，去芦）　当归（六两，酒洗）　杜仲（四两，炒，去丝）　山药（四两）
上为末，炼蜜为丸，如梧桐子大，每服七十丸。如阳气弱而精不固者，加山茱萸四两、琐阳四两、肉苁蓉四两；如健忘者，加九节菖蒲三两、远志三两；如思过度，损心太甚而不能寐者，加炒熟枣仁三两。
●坎离丸　此方服五月，前方服十日。
天门冬（四两，去心）　黄柏（三两，童便浸）　当归（四两，酒浸）　麦门冬（四两，去心）　牛膝（三两，酒洗去芦）知母（三两，盐酒炒）　白芍（三两）　山药（二两）　菟丝子（四两，酒浸）　川芎（三两）　生地黄（三两）　熟地黄（五两）　茯神（五两，去皮心）　杜仲（三两，去皮，酒炒去丝）　枸杞子（四两，酒浸）
上为末，炼蜜为丸，如梧桐子大。每服五、六十丸，盐汤送下。
●固本肾气丸
人参（一两）　麦门冬（三两，去心）
天门冬（三两，去心）怀熟地（三两，酒煮）　怀生地（二两，酒洗）　泽泻（一两，白者）　怀山药（四两，炒）　山茱萸（二两，去核）　牡丹皮（二两，酒洗）　白茯苓（二两）　枸杞子（二两）
上为末，炼蜜为丸，如梧桐子大。空心，淡盐汤吞百丸。
●固精丸　治梦遗。
川黄柏（一斤，）要选肉厚皮薄者，去皮，劈成条子，将水酒浸稍透取起，咀成片，用牡蛎半斤，要青色不枯者，火烧，一红取起为细末，与黄柏各匀作四次，柔火炒茶褐色不可焦，筛去牡蛎，独用黄柏为末，炼蜜为丸，如梧桐子大。要丸得大而圆，取其易下，不停胃中。空心，用盐滚水服下三钱。服后手摩胸膈，徐行一、二百步即食水煮饭压之，使坠下速　人肾经，免停滞也。服时切忌房室。譬犹筑未固，水即冲之，坝岂能成。更宜戒暴怒，少劳顿，忌食椒、蒜、辛、热之物。如药未服之先，自觉精欲泄，必待其泄去，方可服药，不然穀道作痛。盖精已离舍，服药中道而止，故此作痛。数日内其火降下，小便反黄，数日后小便即清，是其验矣。如心有妄想不宁，则用朱砂为衣，如无不必用也。
●班龙百补丸　治法、功效、并制胶霜法，详见《古今医统》。
鹿角霜（十两）　鹿角胶（四两）　人参（四两）　杜仲（三两），姜汁拌炒　川牛膝（四两，酒洗）　白茯苓（四两）　芡实（四两）粉
黄柏（四两）　川当归（三两，酒洗）　乾山药（四两，炒）　黄耆（四两，酒炒）　知母（四两，盐水炒）　怀生地（四两，酒洗）　五味子（二两）　枸杞子（三两）
上炼蜜，和胶丸，如梧桐子大。空心，盐汤下百馀丸。
●仙茅丸
半夏曲（一两）　鹿角胶（四两）　人参（一两，去芦）　黄耆（二两，蜜水炒）　甘枸杞（二两，去梗）　山萸肉（二两）　陈皮（二两，去白）　白术（三两，酒洗净）　白茯苓（一两五钱，炒）川归身（二两，酒洗）　甘草（七钱）　薏苡仁（三两，炒）　仙茅（一斤，用川中制过者不可见铁，忌牛羊肉）
上十三味为末，用蜜二斤四两炼为丸，每日服三次，每次六、七十丸，盐酒送下。
●聚精丸
鱼鳔（半斤，切细，面炒成珠，再加酥油炒黄色）　当归（一两），酒浸　沙苑蒺藜（一两），炒黄色
上为细未，炼蜜为丸，如梧桐子大，每服五十丸。空心酒下，盐汤亦可。人年四十之外加童便煮熟附子三钱。
●金锁丹　治男、妇滑精、飞交、遗精、梦泄神效。
赤茯苓（三钱）　远志（三钱）　龙骨（煅红，三钱）　白茯苓（坚石者，三钱）　牡蛎（四钱。左顾者煅微赤）
上为细末，酒糊为丸，如梧桐子大，每服五十丸。早晚各一服，盐汤、酒俱可下。
●治遗精方
覆盆子（一两五钱，去梗）　石莲子（一两五钱）　白龙骨（五钱，炼存性）　芡实（二两，去壳）　菟丝子（二两，酒浸三宿煮菟丝子，干为度）　沙苑蒺藜（三两，如茄子相似，微炒黑色）
白莲鬚（一两五钱）
用金樱糖为丸，如梧桐子。每服一百丸，盐汤送下。
●滋阴百补固精治病膏
先用香油（一斤四两，）　入苍耳草（一两，）　熬数滚，再下：穀精草（五钱）　天门冬　麦门冬　蛇床子　远志（去心）　菟丝子　生地黄　熟地黄　牛膝（去芦）　肉豆蔻　虎骨　续断
鹿茸　紫梢花（各一两，熬得药黑色又下）　木鳖子（去壳）
肉苁蓉　官桂　附子（各六钱。）
少熬，待药俱焦黑枯，滤去药，将油又熬滚方下黄丹八两、柏油二两，用槐条不住手搅，滴水成珠，方将后药为细末投入。硫黄、赤石脂（煅）、龙骨（煅）、木香（各二钱，）　阳起石（四钱，）　乳香、没药、丁香、沉香各四钱，麝香一钱，下尽搅匀。又下黄蜡六钱，倾在罐内封固，好井水中浸七日。每膏药用红缎一方，药三钱，贴在脐上；再用二个贴在两腰眼，只用一钱一个贴。男子精冷、寒阳不举、梦泄、遗精、小肠疝气等，贴在丹田脐下；女人血崩、赤白带、经水不调、脏寒，贴脐上下。
●治精滑梦泄方
人参（去芦）　沙苑蒺藜（炒）　甘州枸杞（去蒂）　远志（去心）　天元一气以上（各一两）　芡实（去壳）　山茱萸肉（二两）
制天元一气法：取头生男河车一具，米泔水浸洗极净，用大脚鱼一个煮死，去其内肉以河车入之，四围厚纸封固，微火烘乾，外鱼烹食，取内河车人药蜜丸，梧桐子大。子丑时滚汤下一百丸。
●治夜出盗汗方　又一方加枯尤妙。
用牡蛎、五倍子，不拘多少，共碾细末。以津唾调均，封脐一宿即愈，验方。
●固精煮酒方　能助阳坚举，不可多饮。久服能多子，有效。
甘枸杞（四两）　川归（二两，酒洗净）　怀地黄（六两）
㕮咀以绢袋盛入坛内，用好头生酒五、六大壶，煮二炷香时为度，取起出火性，七日后饮之。每日空心及将晚时饮三、五杯，卧时即见效也。
●治白浊遗精方
用萝卜子不拘多少，炒熟碾为末，空心好酒吃下，一、二朝即止。

种子门  ***************************
●种子秘方
鹿苞草（凭用）　肉苁蓉（二两，酒浸）　熟地（酒洗蒸二两）　黄耆（蜜炙，一两）　白茯苓（一两）　山药（炒，一两）
菟丝子（酒浸，蒸，捣成饼，三两）　人参（一两，去芦）五味子（一两）　鹿茸（火去毛，酒涂炙，不要羊油涂炙，以羊能制鹿性故也）　附子（炮，去脐皮凭用）　沙苑蒺藜（凭用）　牛膝（酒浸，二两）　龙骨（火煅，长流水煅浸复煅，如此七次，一两）　当归（一两，酒洗）
远志（去芦，甘草水煮去骨，一两）　仙茅（米泔水浸，以去尽黑水力度，后用大黑豆拌蒸，以豆熟为度，去豆，五钱）
上为末，用浸药酒煮面为丸，如梧桐子大，每服七十丸，空心枣汤下。
●壮阳种子方
人参（一钱五分）　当归（一钱）
上二味碾为细末，用雄猪腰一个切为二半，去血与筋，净。将腰子内花为细纹，用前药掺人，合为一个，以豆腐皮一个，水湿包裹。外加湿草纸又包，放灰火内，稍运用炭火炙之，候熟侵晨数杯食之。每三日用一次，共用四次为妙。寻常用之更妙。
●长春广嗣丹　此方专治男子劳损、羸瘦、中年阳事不举、精神短少、未至五旬鬚发早白、步履艰难、妇人下元虚冷、久不孕育者。
人参一两（去芦）　山茱萸（去核，二两）　赤石脂（另研，一两）　白茯苓（去皮，一两）　天门冬（去心，一两）　石菖蒲（九节者，一两）　车前子（一两）　地骨皮（二两）　当归（酒洗，一两）　覆盆子（去梗，一两）　枸杞子（三两）　柏子仁（炒，一两）　泽泻（去毛，一两）　山药（姜炒，二两）　五味子（一两）　川椒（炒，二两，去目）
巴戟（去心，一两）　怀生地（二两）　肉苁蓉（酒洗，去心膜，晒乾，三两）　远志（去芦，甘草汤泡去心，三两）　菟丝子（酒洗，蒸透捣饼，四两）　杜仲（姜汁炒，二两）　川牛膝（去芦，酒洗晒乾，二两）　木香（一两）　怀熟地（二两）
上二十五味，各为细末，炼蜜为丸，如梧桐子大。每服五十丸，渐加至七、八十丸，空心盐汤或酒送下。服十日后，小便杂色，是旧疾出也；又十日，鼻酸声雄，胸中痛，咳嗽唾痰，是肺病出也；一月后，一应七情滞气、沉痼冷积皆出；百日后，容颜光彩、鬚发变黑、齿颓重固、即老而康，目视数里、精神百倍、寿命延长、种子之功，百发百中。偶得此方最奇验。
●补肾种子黑发乌须奇方　舒军门验传、金陵张印台秘授者，服之能令体肥身健，固精旺气。
怀熟地（八两）　山茱萸（酒浸，去核净，四两）　白茯苓（三两，去皮）　巨胜子（四两）　韭子（四两，微炒存性）　枸杞子（甘州者佳，去蒂，三两）　冬青子（四两）　柏子仁（三两）　旱莲膏（四两，熬法在后）　五茄皮（三两）　人参（一两）　肉桂（一两）　何首乌六两（如干者，米讨水浸，竹刀刮去皮，黑豆拌蒸。鲜者止用六两一个）　茧丝子（去沙土净）四两（酒浸煮三日夜，令熟透，捣为薄片，晒乾）　升麻（五钱）　续断（二两）　莲蕊（二两）　当归（三两）　沙苑蒺藜（四两，如羊肾样者）
覆盆子（四两，去蒂，东流水浸一宿，净、干）
楮实子（三两，净，去皮末，酒浸。浮者不用）
药俱忌铁器。共为末，炼蜜为丸，如梧桐子大。每服六、七十丸或百丸。空心盐汤或温酒送下。
熬旱莲草膏法：取旱莲草不拘多少或百十斤，捣汁。用砂锅熬成沙糖样，磁碟盛，晒乾。
●雀卵菟丝子丸
买真正菟丝子拣去灰土，用酒洗净，另将无灰好酒浸涨，就将此酒于砂锅内煮极烂，铜锅煮亦可。用木臼捣烂，捏成薄饼晒乾，磨为细末。每净末一斤，用雀卵二百个加用尤妙。去黄止用清白。如末干少，用真糯米粉酒调打糊为丸，如梧桐子大。每服五十丸，空心用无灰酒送下。如腰疼加杜仲，不疼不必加。
●传全鹿丸
当归身　知母（去尾，净）　天门冬（去心、皮，净）　怀熟地（各四两）　人参（去芦，四两）　白茯苓（去皮，四两）金樱子（去粗皮、刺，净，四两）　芡实肉（六两）　牛膝（去芦，六两）　莲肉（去心，四两）　山药（四两）　黄柏（去皮，四两）　怀生地（四两）　麦门冬（去心，四两）　白芍（二两，炒）枸杞子（去蒂，八两）　茯神（去皮心，四两）　杜仲（酥炙去丝，四两）　白术（东壁土炒，四两）　莲鬚（四两）　山萸（净肉，八两）　覆盆子（四两）　柏子仁（六两）　肉苁蓉（四两，酒洗）黄耆（蜜炙，净，四两）　骨碎补（四两）　五味子（二两，净）桑椹子（四两，净）
陈皮（四两，净）　菟丝子（酒煮，捣烂晒乾净，八两）
上用雄鹿一只，取精肉十二斤，用血、髓、肾、肝、心。全角截作片，用无灰酒二十五斤煮熟，将前药再入酒肉内煮乾为度。如未全熟，再加酒五斤，取出晒乾为末，炼蜜为丸，如梧桐子大。空心温酒、淡盐汤或白滚汤送下。
●种子方　此药滋阴养血，固精神，强筋骨，明目，止风泪，黑发乌须，功效甚大。此方传之包五友者，友见宠于世宗，今百有馀岁，强健于少年，此其服食方也。
旱莲草（一斤，六月六日採起，採至七月，选壮大者用之，阴乾会根，忌铁器）　草决明子（半斤，捣姜汁同炒，去姜用。不用姜炒，生用亦可）　熟地黄（四两，选怀生地壮大者四两五钱。）　用酒煮黑如漆色，捣烂和前三味揉匀）　何首乌（四两，如常法以黑豆用柳木甑九蒸九晒）　人参（一两）　当归（酒洗，四两）　枸杞子（去蒂，一两）
上六味，同为末。先将地黄捣烂和匀，再入炼蜜为丸，如梧桐子大。每服五、六十丸，空心、临卧时皆可。或盐水或酒，皆可服。
●七宝丹
何首乌（八两，赤白鲜者用竹刀刮去皮，切作片，米泔水浸一宿，用黑豆五升，浸软，一层豆一层药，密盖炊熟，九蒸九晒）　天门冬（三两，酒浸去心，晒乾捣末）　麦门冬（三两，酒浸一宿，去心，晒乾捣末）　人参（去芦，二两）　白茯苓（五两，去粗皮，切片，酒洗，晒乾捣末）　川牛膝（去芦，三两，酒浸一宿，晒乾捣末），当归（二两，酒洗）枸杞子（三两，甘州者佳，去枝梗，晒乾捣末）　菟丝子（酒浸一宿，洗去浸泥，捣饼晒乾，二两）　山茱萸（去核，三两黄柏（五两，去皮，盐酒浸一宿，炒褐色）　五味子（一两，去枝梗，北者佳）　怀山药（二五钱）　怀生地（三两，酒浸一宿，捣膏）　怀熟地（五两，酒浸一宿，捣膏）
上十五味，共为末。炼蜜为丸，如梧桐子大，每服六十丸。空心盐汤送下，或酒亦可。选择吉日时修合，用静室，并无妇人、鸡、犬及孝服之人见之。此药性极平和，不热不冷，服之固元气，生多男。即平素未举男子及屡举不育者，服此俱种种而举，且不天阏，全其天年。余效，仍耐饥劳，美容颜，黑鬚发。随服随验，久服愈验，真万金不传之奇方也。
●人参鹿角膏
人参（四两）　鹿角胶（四两）
人参咀片入铜锅，或砂锅亦可。用水八碗，约熬二碗，滤渣。又熬一碗，取起。又将鹿角胶人京酒三杯，熬化，同人参膏和匀，以磁瓶贮之，入好白蜜四两，铜锅隔水煮，候膏滴水成珠为度。每早淡酒调数匙就以食压之。
●人参固本酒方
人参　枸杞　天门冬（去心）　怀生地　怀熟地（各二两）　当归（二两）　麦门冬（去心，二两）　何首乌（二两，制法如常）白茯苓（一两）
不眠加酸枣仁；虚甚加黄耆；脾虚加白术、陈皮；肾虚加黄柏、知母。用酒二十四、五斤，盛入二罐内，将药各一半，用好绢小袋盛药人罐内，用面封固，用桑柴阴阳火煮，二炷香为度，一七后方可服。
●仙灵酒秘传方　此方壮阳固筋，健骨，补精益髓，广嗣延年。中年之人及老人气血不足者宜服。
仙灵脾（四两）　金樱膏（四两）　川牛膝（一两）　当归身（二两）　川芎（一两）　巴戟天（一两，去心）
菟丝子（一两，制）　小茴香（一两，炒）　补骨脂（一两，炒）　官桂（一两）　川杜仲（一两，姜炒）　沉香（五钱）
上用细花烧酒二十斤，盛入坛内，将前药为粗末，绢袋盛，吊坛内，煮三炷香，放土地上三宿，作十小瓶，以泥封口，听服。
●人参固本酒又方
人参（二两）　天门冬（去心）
麦门冬（去心）　怀生地（四两）　怀熟地（四两）　枸杞子（四两）　虎胫骨（二两，酥炙黄脆）龟板（二两，酥炙黄脆）
当归（二两）　何首乌（四两，大者佳，竹刀去皮切片，米泔水浸一宿，用黑豆二升，浸软，一层豆一层药，密盖蒸熟。九蒸九晒）
用好酒三十斤，盛人二罐内，将药分一半，用好绢小袋盛药，吊人罐内，将面封固，桑柴文武火煮，二炷香力度。理土内一七后，空心任服。
●药酒方
淫羊藿（一斤，去根，用叶。将麻布揩去背上毛，用酥油涂炙黄透，斤半取八两）　当归（八两，酒洗去须头）　鹿茸（二两，酥炙三两五钱）　仙茅（四两，米泔水浸去赤汁，用黑豆拌，蒸烂，去豆不用）
上各咀片，共入绢袋盛悬坛内。用陈煮老酒五、六十斤打面封头并口，煮三炷香取起，埋地下七日夜，将药晒乾为末，炼蜜为丸，如梧桐子大。每日清晨将原酒吞二、三十丸，半月以后见固精之效。须禁房事一月，方有大效。或加人参一两。
●延龄育子方
腽肭脐　用桑白皮（一两）　楮实子（一两）　山楂　麦芽　神麴　补骨脂（各一两）　黑芝麻　黑豆（各一合）
以上八味煎水，用酒、水各一半。外用酒洗腽肭脐，人前酒水内浸，以软为度。后用竹刀切碎去膜，用瓦一块，荷叶衬瓦上，上用瓦一块盖之，慢火烘乾，碾为细未，听用。
巨胜子五两（酒洗净，分为四分。芝麻，萝卜子，糯米，白芥子各炒一分）　甘枸杞子（去梗蒂，四两）　生地黄（肥大沉水者，酒洗净，五两）　熟地黄（肥大沉水者，酒洗净，五两）　麦门冬（去心，五两）　白术（五两，土炒一分，麸炒一分，神麴炒一分，枳壳炒一分）　白茯苓（去皮、心、膜，乳浸晒乾，五两）　人参（去芦，五两）　菟丝子（酒洗净，浸一昼夜，蒸，捣饼晒乾，四两）　柏子仁（炒，去壳，五两）　山药（姜汁浸，炒乾，四两）　山茱萸（去核，净肉，五两）　肉苁蓉（去甲膜，酒浸，晒乾，五两）　远志（去芦，甘草灯芯汤泡，去梗，净，二两）　鹿角霜（五两）　何首乌（黑豆汁蒸一分，盐水蒸一分，米泔水浸一分，醋浸一分，八两）　川巴乾（酒洗，去心，四两）　石菖蒲（去芦，微炒，二两）　当归（酒洗，去芦稍，二两）　五味子（去梗，二两）　川牛膝（去芦稍，酒洗，晒于，四两）　沙苑蒺藜（炒，五两）　川黄连（去须，吴茱萸汤浸一分，木香汤泡一分，姜汁泡一分，酒浸一分，晒乾，三两）　酸枣仁（去壳、皮，炒，二两）
以上俱各制分两为末。春加姜汁、竹沥；夏加香薷、木瓜、薏苡仁煎水；秋加姜茶、茱萸、木香；冬加紫苏、薄荷、苍术、厚朴煎汁用，炼蜜为丸。每服九十丸，滚白汤送下。
●广嗣良方　男服
山茱萸（水浸，去核，五两）　天门冬（水浸，去心、皮，五两）　麦门冬（水浸，去心，五两）　黄耆（去皮，蜜炙，二两）　补骨脂（酒浸，水洗，炒黄，八两）　菟丝子（择净，酒浸一宿，晒乾，三两）　枸杞子（去枝蒂，三两）　当归（酒洗，去芦全用，二两）　覆盆子（微炒，三两）　蛇床子（水洗净，微妙，三两）　川巴戟（酒浸，去心，三两）　山药（洗净，一两）　熟地黄（酒浸，捣如泥，三两）　黄犬肾（酥炙，焙乾，二副）　白龙骨（火煅七次，童便、盐、酒淬，布包，悬井底三日，二两）　人参（一两五钱）　韭子（酒洗净，炒，三两）　锁阳（酒洗，酥炙，二两）　白术（水洗，土拌炒，一两）　杜仲（去皮，酥炙，一两五钱）　陈皮（酒洗，去白，微炒，一两）　紫河车（一具，初生男胎者佳。将米泔水洗，用银针挑破挤去紫血，待净，人水坛内，好酒二斤，封固，重汤煮烂，捣如泥）
上为极细末，人炼蜜，木臼内捣极匀，丸如梧桐子大。每服五、六十丸，渐加至百丸止。空心，盐汤下。出外减半服之。
女服
山茱萸（酒浸，去核，五两）　香附子（去毛，四制，五两）　川芎（酒洗，三两）　熟地黄（酒洗，捣极烂，三两）　白芍药（去皮，酒炒黄，四两）　益母草（三两）　条芩（酒炒，二两）　蛇床子（水洗净，微炒，二两）　覆盆子（微炒，二两）　玄胡索（微炒，二两）　陈皮（水浸，去白，二两）　苍术（米泔水，一宿，三两）　砂仁（去壳，一两五钱）　丹参（水洗，二两）　当归（酒洗，去芦，全用，三两）
用白丝毛乌骨雄鸡一只，预先喂养一月，不令与雌鸡同处。临合，将线缉死，不出血，干去毛，剖开去肠内秽污，并嗦内宿食。肫内黄皮，用酒洗净，一应事拌，仍装入鸡肚内，不令见水，置坛内，人酒二斤，封固，重汤煮烂，取出刮下净肉，捣如泥，仍将鸡骨、酥油和原汁或酒炙酥为末，入药末拌匀。
上为极细末，同鸡肉、地黄入醋煮，米糊拌匀，木臼内捣极细，丸如梧桐子大。每服四、五十丸渐加至八、九十丸。空心，清水饮下。如月信先期而至者，加黄苓、地骨皮、黄连各一两五钱，清米饮下；如月信后期而至者，加黄耆一两，人参、白术各一两五钱，温酒淡盐汤任下；如下白带者，加苍术、白术、柴胡、升麻、白芷各一钱五分，淡姜汤送下。
●延年益寿不老丹
乌须黑发，延年益寿，填精补髓，阴虚阳弱无子者，服至半年即有子。神效。
何首乌（赤白各一斤，竹刀刮去粗皮，米泔水浸一宿，用黑豆三升，水泡涨，每豆一层，何首乌一层，重重铺毕，用砂锅竹甄蒸之，以豆熟取首乌晒乾。又如法蒸晒九次，听用）　赤获茶一斤（用竹刀刮去粗皮为末，用盘盛水，将未倾人水内，其筋膜浮在水面者不用，沉水底者留用。湿团为块，用黑牛乳五碗放砂锅内，慢火煮之，候乳尽茯苓内为度，仍碾为末，听用）　白茯苓一斤（制法同赤茯苓。亦湿团为块，用人乳五碗，放砂锅内，照前赤茯苓，仍碾为末，听用）　怀山药（姜汁炒，为末，净，四两）　川牛膝（去芦，酒浸一宿，晒乾为末，净，八两）　甘枸杞（去梗，晒乾为末，净，四两）　杜仲（去皮，姜汁炒断丝为末，净，八两）　破故纸（用黑芝麻同炒熟，去麻不用，将故纸碾为末，净四两）　菟丝子（去沙土，净，酒浸生芽捣为饼，晒乾为末，净，八两）
上药不犯铁器，秤足和匀，炼蜜为丸，如梧桐子大，每服七十丸。空心，盐汤或酒下。忌黄白萝卜、牛肉。
●神验百子丸
何首乌（赤白相半，先用米泔水浸二日夜，或竹刀、铜刀去粗皮，切成片，略晒爽，莫犯铁物。用黑芝麻拌匀蒸一次，晒乾芝麻；再用乌羊肉切成片，去筋膜、油腻，拌匀蒸一次，去羊肉晒乾，再用极好无灰酒浸湿，蒸一次。四用黑豆一层，首乌一层，又蒸一次，去豆，晒乾。次次蒸法，俱用砂锅，柳甑拼匀，蒸透熟为度。晒乾，拣净，用石磨磨成细末，以一斤为祖）　熟地黄　天门冬（二味用生姜自然汁浸二日夜，晒乾待爽）　人参（去芦，净末，五钱）　生地黄　麦门冬（二味用无灰酒浸一日夜，取出再用米泔水浸一日夜，取出晒略干）
上四味，俱用石磨磨如泥浆。用杏仁去皮尖，煎汤化开前药，滤出渣再磨。磨尽如澄水粉样，待澄清，搬去清水，将药粉晒乾，细末，各一两。
白茯苓（去粗皮为末，用童便泛去浮筋，用泥底者浸一夜，晒乾，末，四两）　地骨皮（去骨，无灰酒浸一日，滤出为细末，一两）　川牛膝（去芦，无灰酒浸一日夜，滤出为细末，二两）
上九味，俱为细末。用无疾好妇人养男子的好乳汁六两，炼蜜为丸，如梧桐子大。每服用无灰好酒送下五、六十丸，晨昏各进一服。忌诸般血、豆腐、萝卜、大蒜、莲蓬、藕、败血之物。

妇人门  ***************************
●调经暖宫方　治妇女经血不调、久不受孕，服之令人怀妊，累有奇效。
秦艽（去芦，一两）　精墨（醋煅，五钱）　泽兰叶（一两五钱）　石斛（去根，酒浸，一两）　茯苓（一两五钱）　人参（一两）　牡丹皮（一两）　蚕纸（烧灰，一两）　桂枝（少许）　山药（四钱）　大豆卷（四两）　香附（去毛，炒，一两）　糯米（半合，炒）
川芎（一两）　怀熟地（二两）　当归（二两）　川椒（四钱，净，炒）
上为细末，炼蜜为丸，如梧桐子大。空心，好酒或一杯入滚汤下。
●调经种子方
当归（三两，酒洗）　怀生地（酒浸，洗，三两）　川芎（二两）　芍药（二两，酒浸软，切，微微炒）
白术（二两）　陈皮（二两，水浸，去白）　黄芩（二两，酒浸炒）　五灵脂（一两，炒）　苍术（米泔水浸，一两）　黄连（三两，酒浸炒）　玄胡索（一两二钱，微炒）　香附子（五两，童便浸）
上为细末，蒸饼作糊为丸，如梧桐子大。每早晚服百丸，白汤送下，饮食无忌。
●安胎万全神应散　秘传，累经试效，不可加减，百发百中。
治孕妇三月前后或经恼怒，或行走失跌，损伤胎气，腹痛腰胀，一服即安。虽见血一，二日，未离宫者，加一剂自安。倘先三、四、五月内已经半产者，将及前月分，略觉腰骨酸胀，忙服一剂安之。过此，必定万全。
当归（酒浸，一钱）　川穹（六分）　白芍（七分）　熟地（八分，姜汁浸）　白术（一钱）　黄芩（一钱）　黄耆（七分，蜜炒）　杜仲（七分）　砂仁（五分）　阿胶（六七粒）　茯苓（七分）　甘草（三分）
胸前作胀加紫苏六分，陈皮六分；白带或红加阿胶（多加），地榆一钱，艾叶七分；见红加川续断一钱，糯米百粒。
上水一盅，酒一盅，煎八分，空肚服。如痛，急将铜锅煎一盅，即服。
●治孕妇胸前作热不食呕吐　此名恶阻
白术（一钱）　黄芩（一钱）　茯苓（八分）　陈皮（八分）　甘草（三分）　紫苏（七分）　山栀（姜汁炒，六分）　砂仁（六分）　当归（八分）　白芍（八分）　山楂（七分）　藿香（六分）
上水二盅，姜三片，煎八分，食远服。
●八珍益母丸
益母草（上截一斤，不见铁）　人参（一两）　白茯苓（三两）　怀熟地（四两，酒煮）　当归身（四两，酒洗）　川芎（二两）　广木香（一两）　砂仁（三两，炒）　生甘草（二两）　白术（四两，饭上蒸）　白芍药（二两，醋炒）
上为末，炼蜜为丸，如梧桐子大。空心，蜜汤送下百丸，或酒亦好。
●妇宝丸　即四制香附也，此药可三、五料一次。
香附子四两（用童便、栀子水、盐水各浸一两。犯铁器）
忌萝卜、豆腐、葱白。
上为细末，蒸饼为丸，如梧桐子大。每服百丸，日进三服。
●芎归益母丸
胎七、八月用。
益母草（四两）　当归（一两）　川芎（五钱）
忌铁器。
上为细末，炼蜜为丸，如梧桐子大，空心服。产前加砂仁一钱，或温服，滚白汤下。产后不用砂仁，用童便送下五、六十丸。
●难产夺命方　经验
牛膝（一钱）　当归（一钱）　木通（一钱）　滑石（二钱）　赤小豆（二钱）　瞿麦（一钱）　葵子（一钱）
上用水二盅，煎，徐徐立下。
●难产夺命丹　治难产坠久不下，服药犹迟者。
好鱼鳔不拘多少，用香油灯火上，众手燃烧，令焦色存性，研成细末一钱，人麝香三釐研，人末内拌匀，用腊酒调，服下自然易产。如再迟阻，少顷更一服，即效。
●治难产方
蓖麻子肉（五钱）　雄黄（一钱）
上二味，共捣细，敷右脚心。胎下即除去，用水洗净。切不可失记误事。
●治逆产方
取鼠肾，用银簪挑破，滴乳香一钱，为末共和丸，如梧桐子大。朱砂为衣，候恶露至，好酒送下二丸。
●保产无忧散　治妇人难产横生、逆生，甚至七、八日不下，及血晕、阴脱、无乳皆治。九个半月服一贴，临产二、三日之前预服一贴，尤效。只如前症者一服即生。
当归（一钱五分，酒洗）　川芎（一钱三分）　厚朴（七分，姜汁炒）
真蕲艾（七分）　羌活（五分）　贝母（去心，一钱）　甘草（五分）　荆芥穗（八分）　枳壳（去穰麸，炒，六分）　黄耆（八分）　白芍（一钱二分，冬月一钱）
菟丝子（一钱四分）
上水二盅，生姜三片，煎八分，空腹服之。如妇人生育艰难，临产时一服即生矣。
●催生滑胎汤　临产时用，令孕妇易生。累试神效。
当归（一钱）　川芎（六分）　甘草（三分）　白茯苓（七分）　枳壳（六分）　紫苏（六分）　滑石（六分）　益母草（三钱）　木通（五分）　砂仁（五分）
上，水一盅，煎八分，不拘时服。
●催生开骨丹
五月五日午时，择透明朱砂，透明滴乳等分。先将砂飞过为尘末，次将乳香入铜铫内，熔化就人砂末和匀，乘热为丸，如芡实大。临产痛至不可忍时，用井花水，面东吞下一丸，立产。
●转脍方　治横生逆产。
临产时或见手、见足，用柘树叶不拘多少，用水七、八碗，锅内煮熟，连饮二碗。少顷不动，又进一碗。少顷又进，连进四、五碗，其胎药气提上，自然转身顺下矣。先与产妇说明有此方，决无恙，免致心慌神乱。
●加味穹归散　治妇人五、七日不产，垂死者服之，立生。及矮石女交骨不开者，并皆治之。
龟板（一个，自死者佳，酥油炙黄色）　乳发（一握，取生过男女妇人的烧存性）　当归尾（一两，酒洗）　川芎（一两，取雀脑者）
共为不细粗末，如粉子样一般。每服三钱，水一盅半，煎至八分服，约人行五里，生胎、死胎并下。无自死龟壳，琐龟废壳亦可。
□□□□……
将满月，腹觉微痛，不可便声扬，每人家不……事，妇人人房不查时候即多人操扶，苦令著力，不知时候未到用力无济。甚至横生逆产，次则将产时母无力送下，为害不小，须要识候，产门肿满方是时候，一用力即生矣。如产门未肿，纵肚痛，须勉强行走，使气血流动。倘体弱倦怠、痛不能忍即卧床无妨。但用一大枕放在两腿之中，令其开而弗闭，或坐在尿桶上尤妙。
取胞衣要诀：
产下，如胞衣不来，先将婴孩抱定，不可断脐带，用一怜俐老成女眷，将右手二指紧跟脐带而上，带尽处，将指向上半寸余摸之，觉有血便是。胞衣逆转盛血在内，不得下，即以指连胞衣向下一捺，其血复其衣自随而下，法甚简明。每见孕妇衣不下，多服药或用吐法，甚至以足拄腹者，易至丧命，小必至于成病。不知之不下正为婴孩出门，脐带一衣，必逆转向上，污血淋下尽入衣中，以至衣渐满大，不能出，夫岂药力之所能与哉？故特书之，以免此患。
●产后解痛方
益母草一大撮，入清童便一碗，水一碗，铜锅内纸盖煎七分，温服。能去秽，不致停血作痛。
●产下即用清魂散　产后去血多晕用之。
当归（二钱）　川芎（一钱）　泽兰叶（八分）　益母草（三钱）　荆芥（七分）　甘草（三分）
如脉沉细加人参一钱，童便二、三盅；身热加麦门冬（去心，七分。）
上用水二盅，煎八分，不拘时服。
●赤白带神效
棉花子（半斤，烧存性取一两）　柏子一两（烧存性，取三钱）
上二味，共为末。空心，淡酒调服三钱。
●白带神效丹方
□□肉（四两）　硫黄末（一钱）
□□味同炒熟，去黄不用，将熟果肉空心盐汤嚼，□□□料即止，不见白即愈也。
□□□□
芡实粉（二两）　白茯苓（一两）　赤石脂（煅，一两）　牡蛎，煅，醋淬，一两）　禹馀粮（煅，一两）　石灰（风化，八钱）　好醋（一盏，拌和前末，晒乾再捣，筛过）
用糯米煮粥和捣为丸，如梧桐子大。空心，米汤下五十丸加至六、七十丸。
●秘验血崩丸
真阿胶（二两，炒成珠）　慎火草（二两，炙焦碾）　棕毛（烧灰存性）　龙骨（煅）　牡蛎（煅，醋淬）　真蒲黄（炒黑色）　乌梅肉（各一两（烙焦碾末）
上，酒半盏，将乌胶化开，和前末，药丸梧桐子大，空心酒下六十丸。
●治妇人崩漏血不止
阿胶（五钱，炒成珠为末，另）　乾姜（五钱，炒黑）
香附米（醋浸，炒黑，五钱）　蕲艾（五钱）
上将后三味用好醋酒二碗，煎至一碗，调前乌胶末，空心热服至脐即止。崩一年者，二贴全愈。崩二、三年者，四贴全愈。再服后末药除根。
白鸡冠花（炒，五钱）　甘草（炙，三线）　百药煎（二钱）　木耳（二钱）　白芷（一钱）
共为细末，每空心用当归煎汤调服二钱，药尽永不发，真仙方也。
治产后心闷而死者。用红花数十斤入大锅内煮之，候汤沸以木桶盛汤于中，取窗格寝妇人于其上，汤气渐冷换热汤薰之，少顷必苏。
●安胎古方
白术（二两，炒）　条芩（二两，酒炒）
二味为末，用水为丸。每服六十丸，空心滚水下。
●治血山崩方
鹿角胶三钱，晚间用酒浸至次早，重汤煅化服下，或下午再加一服更妙。屡试屡验，久服不特断根，血气更旺于昔日。
●治血崩百药不效一二服即愈方
升麻（五分）　柴胡（五分）　川芎（一钱）　白芷（一钱）　荆芥穗（六钱）　当归（六钱）
上，水二碗，煎一碗，食远服即止。多不过五、六服。
●五瓜萎散　不拘经事过与不及，服之一、二月间即怀孕矣。
陈瓜篓五个，连皮、瓤、实，新瓦焙乾，为末。早晚每服一钱，好酒送下。
●治妇人虚弱不受妊药酒方
川当归（一两）　川芎（七钱）　熟地（八钱）　白芍（八钱）　黄芩（四钱）　甘草（三钱）
上咀片密绢袋盛药，用头生酒五壶置坛内，再用好毛色雄鸡一只，重半斤以上者，去毛杂，同药悬在坛内，用箬封口，煮二炷香为度。鸡熟先食，酒置地，退火性方服。女人少者服之有孕；壮者服之倍增精神，不生他疾。如胫头痛，加天麻三钱；腰痛，加核桃肉十个，去衣；脾胃不好，加红枣肉二两，如无红枣以白术五钱代之。
●孕妇服方　三、四月以后，皆可服，妙。
白术（一钱）　香附（八分）　当归（一钱）　黄芩（八分）　人参（五分）　川芎（八分）　甘草（三分）　白芍（八分）
上，水盅半，煎七分，食后服。
●少乳煮酒方
当归（一两）　生地（一两）　熟地（一两）　牡蛎（一两）　木通（一两）　川芎（五钱）　白芍（五钱）
用好头生酒十五斤，以药置坛中煮，官香一炷完为度，地五、七日，退火性方服。
●治血山崩方　屡试验者
土茯苓（一两）　臭芙蓉□□
上二味，用水三碗，煎至一半。空心温服后。每贴加土茯苓三两，水六碗煎至三碗，每日清晨、午后食远温眼。
●治月经前作痛不可忍方
吴茱萸（一斤）　黄芩（一斤）
上二药，将铜锅炒老黄色，将茱萸筛出，加当归四两，酒浸共为末，将茱萸煎汤为丸，如梧桐子大。每服空心好酒下七十丸。
●治女人临产一二日前或即产时服
当归（五钱）　川芎（五钱）
如产儿后，加童便一小酒盅，酒一小盅，服一、二剂甚妙。如有儿枕痛，加山楂三钱。如法服之，极易产也。
●治妇人血崩方
用宿黄芩四两，以好醋浸一夕，蒸一次，晒乾。如此再浸再蒸再晒七次，用老米糊为丸。侵晨送下二钱全愈。
●安胎方
白术　条芩　熟地黄　当归　蛤粉（炒成珠）　阿胶　杜仲（姜汁炒断丝）
上各等分为末，清水为丸。空心滚汤下六十丸。


卷二  ——————————————————————————————————————————————————————————————————————————————————————————

小儿门  ***************************
●解胎毒方
小儿落地呱地一声，口中血块下腹，便成胎毒。约半日用药二味煎水。将旧细青布洗净，缠食指，展药水，轻轻洗口内舌与唇。药水任嚥下。能令毒气从胎粪出，可免肚痛之症。
黄连（夏多用）　甘草（冬多用约各一钱为准）
小儿三朝洗浴后，须用艾叶烧脐带，一生免脐风、肚痛等症。
烧法：用方软绵纸一块，约四、五寸，中取一孔，放在洗儿者手掌中，纸孔对中指，用人抱在怀内，使弗动，将脐带穿过纸孔，两指夹定，背手黏儿腹，毋令太紧。带盘纸上加艾一层，火烧过，令包住；外用旧绢片缚在腹上，借暖气祛风除湿，终身肚腹不痛。
●去先天胎毒方　服此永不出痘，百试百验。
大黄三钱，用无灰好酒大半盏，置铜锅内煎成浓汁，用绢袋挤出浓汁。小儿初生未开乳时，每服挑二、三匙，不拘次数，任其恶心无妨。合昼夜一服时为度，撤尽脐屎，永无毒胎，屡试屡验。勿以大黄伤小儿元气为疑。倘小儿生来体厚或生于六、七月。其母怀孕冬月向火，必成胎毒，可用化毒丹。每日放半丸于小儿舌上，令其自化下为妙，必于未满月前服之。
●治脐风方
用生姜捣汁和面作饼一个，温热贴脐上，用包头缚住。
●治小儿久泻饮食小进身体羸瘦屡试神效方
白术（土炒）白茯苓
各等分，用老米一撮煮粥，只服米饮，其泻自止。
●小儿久泄贴脐方
黄腊（五分）　蓖麻子（十四粒，去壳）　银珠（一分）　麝香（半分）
上调匀。用油纸作膏药贴脐。
●治水泄方
用姜葱捣烂，人黄丹为丸，如豆大。每用一丸，填人脐中，外膏药贴之，立止。
●小儿肚痛方
用好明矾少许为极细末，点左眼角立止。出《海上仙方》。
●小儿吐方
砂仁（不拘多少，童便炒制三、四次，为末，一两）　丁香（三钱）　藿香（三钱）
上共为末，每服一匙，姜汤下。
●治吐泻玉露散神方　虚寒者不可用。
石膏　寒水石　生甘草（减半）
上为细末，每服一匙，蜜水调下。
●治火丹神效方
大黄（五钱）　皮硝（五钱）
共研为细末，取柏枝叶捣汁调稀，搽患处即愈。
●又方
用苎根洗尽，将皮捣烂，敷患处即愈。
●治胎毒方
晚殭蚕（一两）　苏州薄荷（一钱六分）
各炒为细末，用香油调敷。
●小儿软疖屡试神效方
用铜绿，不拘多少，研极细末，入柏油熬化，布片作膏，贴上立消。
●小儿脱肛方
鳖头烧灰存性为末，搽上即愈。
●治小儿口内生疮方
用炒焦乾姜同黄连末搽在口内，即愈。煎服更妙。
●治小儿痘疮黑靥唇口冰冷方
上用狗身上蝇能飞者七枚，擂细和醅酒少许调服。冬月蝇藏于狗耳中。
●治小儿咳嗽不止方
薏苡仁（一合）　慈孝竹叶（三十片）
上将苡仁春熟洗净，用水二碗将前二味煮成粥汤。如吃汤与汤吃，吃粥与苡仁吃，三、五次即好。
●治小儿疳积方
穀精草　土木鳖子（有壳者是。去壳）
蛤粉　使君子（各一两，去壳）
上为细末，再用猪腰下肉二两，用前药二钱，共捣作一饼，煮熟与小儿连汤吃。
●追虫打积诸痞块血鳖经验方　薰法
雄黄末（一钱）　斑毛末（五分）　蕲艾（三钱）
上药用绵纸包如笔管大，宽、紧适中。太宽则火力大，难当；太紧则烟微而散。先用草箍住患处，俯伏，下以药燃薰，腹上起泡多者为佳。薰毕，先以麝香搽患处，再用后膏药贴之。
●十八反膏药方
细辛　玄参　藜芦　白芨　半夏　乌头　大戟　芜花　甘草　甘遂　白蔹
共为末，用生葱、姜汁、蜜、广胶一两，共煎成膏，摊狗皮上贴之。如稍泄，不必服后药。如一、二日不泄，再服后药
黑牵牛（头末，六钱）　槟榔（四钱）
上为末，量人虚实，如虚者服四钱，实者服五钱。以月初早晨空心服砂糖汤二、三口，再服药，候大便二、三次，以下净为妙。欲止，口温粥数口。一、二日内忌大荤。
●奇效肥儿丸方
陈皮（洗，一两）　青皮（醋炒，五钱）　神麴（炒，五钱）　麦芽（炒，五钱）　槟榔（炒，五钱）　木香（二钱）　黄连（姜汁炒，五钱）　使君子肉（五钱，煨）
上为末，水跌丸，芡实大。每服一丸，米汤化下。十岁者二丸，冬月姜汤下。
●又方
使君子（五钱）　黄连（五钱）　厚朴（五钱）　陈皮（五钱）　肉果（一两）　神麴（一两五钱）　麦芽（一两五钱）　木香（三钱）
上为末炼蜜丸，如皂角子大。每服一丸，米汤下。
●千金抱龙丸
大竺黄（真者，五钱）　蜡琥珀（七钱）　胆南星（一两，姜汁炒）　枳壳（一两，麸炒）
白茯神（一两）　生甘草（一两）　乾山药（炒，二两）　辰砂（一两）　白硼砂（一两）　明雄黄（三钱）　麝香（五分，水调入药）　沉香（五钱）
上为末，蒸饼和炼蜜为丸，芡实大，金箔为衣，阴乾。烙照过小磁罐贮，黄蜡塞口，久留不泄气。每服一丸，薄荷汤化下。若遇惊风姜汤下。
●治走马可疳
胡黄连（一钱）　冰片（一分）　枯矾（一分）
上共为细末，先用米泔水洗净，数次即愈。
●治害耳出脓
蛇蜕用新瓦焙黑、存性，研细为末。先用细竹枝绞絮取脓净，将蛇蜕少许入竹筒，吹入耳，二、三次即愈。
●头疮方　治癣亦神效
水银（二钱）　雄黄末（二钱）　雄猪油（二钱）
上先将油一半，入雄黄同研为膏；后入水银研，仍用油一半，入磁碗煎，飞滚投入同研，水银即死。次用艾煎汤洗去疮壳，于赤肉上将前药薄薄搽上，次日即如汤泡样自然结痂而愈。痴落皮赤用生姜擦之，发即生矣。
●治软疖方
蓖麻子二两、松香二两，同捣成膏。摊贴息处，愈后发仍生。
●治痘极多不能灌浆丹方
用白水牛身上蝨二、三钱，新瓦烙干，龙眼汤送下。此方极妙不可言，服后亦不灌浆只起黑衣而愈。其蝨在牛耳中取之。
●治痘不起丹方
饮白马乳二、三酒盅即起。
●稀痘丹
蜗牛新瓦焙乾，每一岁服一条，于除日早晨空心滚汤调服。
●治小儿火丹
蚯蚓粪碾细，鸡子清调搽之。
●利痰散子
白丑（五钱）　槟榔（六分）　牙皂　茵陈蒿　木香（各五分）
上为末，量大小白汤下一钱匕，以痰下病愈。此方治小儿风痫多痰痴而不惠者，但是诸痰症无不治验方。
●牛黄丸　广东方
牛黄（一两一钱）　片脑（一两）　麝香（一两）　雄黄（八钱）　羚羊角（一两）　犀角（二两）　阿胶（一两七钱五分）　人参（二两五钱）　甘草（二两）　白茯苓（一两五钱）　当归（一两五钱）　防风（一两五钱）　川芎（一两二钱五分）　蒲黄（二两五钱）　白芍药（一两五钱）　黄芩（一两五钱）　神麴（二两五钱）　桔梗（一两五钱）　白蔹（七钱五分）　麦门冬（一两五钱）　杏仁（一两二钱五分）　柴胡（一两二钱五分）　官桂（一两七钱五分）　山药（七两）　大豆卷黄（一两七钱五分）　乾姜（七钱五分）　黑枣（一百个）　糖蜜（五斤）　黄蜡（四十斤）　土金箔（一千二百张）　杏仁（一两二钱五分）
●抱龙丸　广东方
琥珀（一两）　牛黄（一钱）　人参（一两五钱）　枳实（一两）　天竺黄（一两五钱）　枳壳（一两）　甘草（一两）　朱砂（五两）　山药（十两）　檀香（一两二钱）　白茯苓（一两五钱）　蜜糖（二斤八两）　土金箔（四百张）　黄蜡（二十斤）　牛胆南星（一两）
●治小儿诸积方
核桃一斤，皮硝四两，将核桃略敲损入皮硝，用水煮乾，去皮硝，只服核桃。
治小儿痘疹生在眼有白翳
用橄榄核磨水，加轻粉一、二釐在内，调匀，搽在眼胞上，药气一入，即落。不可搽在睛上。
●治小儿走马疳方
用黄鳝活者一条，剁断取血，搽上即愈，妙至。
●治小儿满身癞疥方
用槐树煎脓汤洗浴，再将松香碾极细末，掺患处。如此数次，即愈。
●治小儿惊风不语方
雄黄　朱砂　黄连末　乳香（去油，各五釐）　冰片　麝香（各一釐）
用金眼虾蟆胆调和，塞在口内，或痰出，或粪出即醒。
●治小儿耳后脓疮不瘥方
用好轻粉一钱，柿饼蒂七、八个烧灰，将熄时碗盖，冷定为末，同轻粉、熟香香调搽。
●治小儿初生脐不收干方
用鲜橄榄核磨水搽之，妙。
●治小儿头疮
用猪骨髓一两，轻粉二钱，调揸。
●治小儿　鳝⿸疒贡头
用茅根不拘多少，瓦上炙脆为末，香油调搽，一日即愈。
●又方
用黄泥二分，盐一分，将捶链糍饼火煅过为末，香油调搽，三日即愈。
●治小儿疳症眼目不明小便米泔色方
用雄鸡约一斤四、五两者，杀取肝肺胆三件，入酒小半盅共捣，再将绢滤去渣，用滚酒冲服，泻数次愈，不过三服全愈。
●元兔散　又名没痘影
菟丝子（一斤，水淘净，，用无灰好酒砂锅内煮一日，以极烂无骨为度，石臼内捣薄片晒乾为末，只忌铜器）　元参（一斤半，切片晒乾，取末。此药末少，故多用）
上二味，各等分，和匀，入磁罐收贮。药须常晒，每遇二十四节，以黑砂糖汤调下，量儿大小，或五分，或一钱；大人二、三钱，如临近出痘，则日日服之。神效。
●兔血丸
治小儿终不出痘，如出亦稀少。
腊月八日，取兔一只，刺血、调荞麦面，每兔一只加雄黄四、五分，搅匀为丸，如绿豆大。空心，酒送下二。三十丸。每月可服三。四次。如痘疮盛行之时，速服五、六次，此屡验之方也。

诸风门  ***************************
●治头风痛
细辛　川芎　石膏　皂角末（各五分）　雄黄（七分）　焰硝（七分）
共为末，口中含水，右边疼吹右鼻，左边疼吹左鼻，效验如神。
●治偏正头风
当归（三钱，酒洗）　川芎（三钱）　人参（七分）　龙胆草（三钱，酒洗）　黄耆（三钱，蜜炙）　藳本（三钱）　甘草（五分）　柴胡（五分）　山栀仁（二钱）　枸杞子（甘州者，三钱）　升麻（八分）　黄芩（一钱五分）　枳实（一钱五分）　薄荷（一钱）　甘菊（一钱）　防风（五分）　生地（三钱，酒洗）
上十七味，用水五盅煮酒一盅，煎二盅半，饱服。第二次，水二盅半，酒不用，煎一盅半。第三次，水二盅煎一盅。俱饱服。只吃一剂，全好。
●治半身不遂方　如有虚汗或虚人不可用，惟无汗者最佳。
闹阳花即择毒花四两（用细花，烧酒四两，渐洒花上，入锅内炒乾）　当归（四两，酒洗）　干菊花（四两）　五加皮（四两）　苍术（二两，用米泔水浸一晚）
上药入好酒十五斤，用无嘴坛盛，煮熟藏土内，七日取出。如病人有一壶量者，只用一盅；极量大者，只用二盅止，不宜多用。每日只服酒二次，以精猪肉送下。服酒之后，令病人将不遂半身贴席睡，用棉被盫汗，半月之内必愈。但服酒时病人必然眼花晕，不必为虑。
●治半身不遂口眼歪斜神方
人参（一钱五分）　黄耆（二钱）　当归（二钱）　白术（一钱五分）　半夏（一钱）　乾葛（八分）　甘草（四分）　红花（四分）　桂枝（五分）
上水二盅，姜三片，枣一枚，煎服。此症人多用疯气药治之，殊不奏效。此方调理气血，故获速效。分两不可加减。
●换骨丹　治瘫痪、中风、口眼歪斜、半身不遂，一切暗风。
麻黄（熬膏）　威灵仙　何首乌　丹参　苦参　防风　槐角子　木香　桑白皮　白术　蔓荆子　白芷　五味子　朱砂　川芎（各等分）　片脑　麝香（各少许）
上共为末，麻黄膏为丸，如弹子大。每服一丸，酒送下。
●治手脚疯气如神
当归　威灵仙　海风藤（要真者）　生地黄　牛膝　杜仲（炒，去丝，各五钱）　枸杞子　汉防己（各四钱）　苍术　芍药　川芎（各三钱）　五加皮（六钱）　人参（五钱）　木瓜（五钱，疯则木瓜不用）
用腊酒十五斤，将前药用绢袋盛之，煮三炷香，将泥封固，埋土三日后服之。
●疯气膏药方
川乌（八两）　闹阳花（八两）　川山甲（四两）　草乌（八两）
上药用香油三斤，春秋浸七日，冬十日，夏三日，用槐柳条不住手搅，火熬枯油至黑色，用棕滤去渣，净油听用。每药油六两下松香一斤，其松香先日熔化滤去渣物，待冷打碎，用葱姜汤拌，晒乾，次日同前药共熬，滴水成珠，倒入水缸内，拔去火毒，将磁物盛了，用清水浸之。贴时勿见火，焙。
●治疯气不能动或作痛
闹阳花　防风　藳本　车前子　槐树皮　白芷　川芎木通　独活
上各等分。上焦加桔梗、下截加牛膝、龙胆草为末，水作饼。用蕲艾灸骨节动处，若浑身不动处所止随痛处灸之，一饼已于另易一饼灸，令起泡方休。外用火疮膏药贴，加绵絮包，令暖。半月馀全愈。
●追风如圣散治疯气
乌头（二两）　草乌（二两）　苍术（二两）　甘草（一两）　明天麻（二钱五分）　石斛（五钱）　人参（一两五钱）　全蝎　麻黄　何首乌　当归　川穹　藳本　细辛（各二钱五分）　竹节　白附（一钱五分）　白芷　防风　荆芥（各二钱五分）
共为细末，遇症每服五分，重者至一钱，止用冷细茶送下。忌热物。或冷酒调服亦可。
●疯气方
当归（全身用，重的一两，一根者作一两）　木通（三钱）　生地（一两）　防风（五钱）　苍术（七钱）　砂仁（五钱）　五加皮（七钱）　木香（三钱）　羌活（七钱）　黄连（二钱）　牛膝（五钱）
好白生酒十五斤，绢袋盛药，共入坛内，煮二炷香。取起坛，埋一半土中退火性三日，不拘时随意饮数盅，量大者多饮亦可。如风气乍发未及煮酒，则将前药分作十贴。后药酒煎服。
薏苡仁（一钱）　秦艽（六分）　防己（六分）　独活（五分）　桑寄生（六分）
白酒盅半，煎八分。痛在上身，食后服；病在下身，食前服。走风各处疼痛者，随宜服之。服药须在和暖处坐半时，或无风有日色处行动顷刻。忌牛肉生冷海味猪首肉。饮不得酒者，水煎熟后加酒一小杯服之。若煮药酒，不必加后药也。此方老幼男妇并皆治之，惟少年女人或有胎孕者除去牛膝。百发百中，屡屡经验。
●治鹤膝风方　主膝头痛，砑子骨肿痛者。
真蕲艾，每一次用半斤煎水，乘热蒸洗。洗一次即消，一日洗数次尽消。
●又方
芫花（一两）　血竭（五分）　小红枣（五个）　蜜糖（五匙）
上四味，用镜面烧酒一斤八两，煮一炷香时退火性三日，每服一小盅，日服三次，酒完即愈。
●又方
年久石灰（四两）　芙蓉叶（四两）　生姜（四两）　菖蒲（四两）
上为末，打成一块，分作膏药，一般贴在患处三次，即愈。
●治鹅掌凤
用皂角为粗末，将鹅卵石烧红，小瓦一块，盛在升中，上加皂角末烧烟薰之，其皮痒甚，再薰数次自愈。
●又方
用桐油擦手掌，柏枝叶烧烟薰之，数十次自愈。每日三、五次。
●又方
淡底不拘多少，为细末，用生桐子肉数个捣烂和末药捣成膏敷患处，将灯火薰。内极痒，将布片包住，过一夜即去药，如二、三次神效，即愈。
●应效酒方　治一切疯气、跌打损伤、寒湿疝气。
紫金皮　五加皮　川芎　乌药（各一两）　官桂（五钱）　玄胡索（一两）　广木香（五钱）　郁金（一两）　羌活（五钱）　乳香（明者，三钱）　牡丹皮（一两）　闹阳花（五钱）
用好烧酒十斤，盛入坛内，将前药为粗末，绢袋盛吊坛中，煮三炷香，放土地上三宿，作十小瓶，以泥封口听服。
●沉香至珍丸　通利湿气。
沉香（锉未，另研）　巴豆霜（五钱，纸捶）　陈皮（洗）　青皮（醋炒）　莪术（醋炒焙乾）　广木香（二钱）　乌梅肉（火焙乾）　黄连　槟榔（各五钱）　丁香（三钱，俱为细末）　上将巴豆仁滚汤泡去心，好醋浸一时，煮乾碾。用皮纸除去油，人药末内碾匀厚糊丸，黍米大。每用五、七丸或九丸，大人十一、二丸，温白汤送下。
●治流注风初起方
草乌　金银花
上二味，不拘多少，共入罐煎水，乘熟薰之即愈。罐口做布圈，以便按疮。
●治流注不收口方
水胶不拘多少，加水八碗熔化，加百草霜为末，调匀摊布片上贴之，即意。
●治风湿手足肿痛半身不遂及诸般疼痛膏药方
元参（二两）　苦参（四两）　黄柏（三两）　荆芥穗（二钱五分）　郁金（二钱）　防己（三钱）　川乌草乌（各四钱）　大黄（三钱）　生姜（五钱）　商陆多用
用香油三斤，将前药浸一、二日，用铁锅煮，内入鳖壳一个，以验火候，取壳黑色为度。滤去渣，加铅粉一斤八两，文武火熬，滴水成珠取起，磁器盛之，听用。
●治大麻风方　只用灸法。
头上当顶穴灸七壮，齐发际下，中离寸许灸，二穴灸七壮。愈后又灸，灸几年自愈，不复发。
●秘传口眼歪斜方
苍术（童便浸，一两三钱三分）　当归（酒浸洗，七钱七分）　细莘（一钱七分）　白殭蚕（水浸微炒，一钱七分）　藳本（一钱七分）　甘草（微炒，一两）　川乌（煨，一两三钱）　金钗石斛（去根，三钱三分）　川芎（三钱三分）　防风（一钱七分）　人参（三钱三分）　何首乌（一钱七分）　蝉退（用白者，一钱七分）　全蝎（去嘴足，用粳米炒黄，一钱七分）　白芒（一钱七分）　两头尖（一钱）　草乌（煨，一两三钱三分）　麻黄（去根，一钱七分）　天麻（煨，一钱七分）　朱砂（一钱七分）　荆芥（去根，一钱七分）
上为细末，饥时用温茶调服。量人肥瘦有力者，服八、九分或一钱；老弱者，服六分或七分。
●治鹅掌疯方
朱砂（一钱）　雄黄（一钱）　轻粉（真者，五分）
上三味，研极细，和匀，入生桐油少许，调匀搽患处。搽毕，将患处于微火上焙，一炷香时为度，擦去。次日依法又焙，如此数日即愈。
●治疯瘫不能起止
土茯苓（四两，不见铁器，用木捶碎）　牛膝肉（六分）　皂角刺（六分）　五加皮（八分）
上为一服，水三碗，煎至二碗，食远服。渣并水一碗半煎至七分，忌牛肉、茶、醋。烧酒、麻油不可食。
●疯气膏药方　每年端午日，採百草入内熬，其效如神。
乱头发（洗净晒乾，半斤）　地骨皮（一两）　寻风藤（一两）　当归（一两）　黄蜡（二两）　五加皮（四两）　防风（一两）　黄柏（去皮，四两）　独活（一两）　木鳖子（去壳，一两）　姜汁（半斤）　葱汁（半斤。）
先将松香二斤下锅熬化，将棕二片滤去渣，将清水浸之，然后将麻油二斤下锅熬就，下前粗药、葱、姜汁入内，武火熬，各药将枯，再加端午採百草入内，共熬枯，将棕滤去药渣，再将锅抹净，复下药，油入锅内慢火熬。再下松香、黄腊，滴水成珠，然后下百草霜半斤，细下入锅，收水气，将百草霜予先碾极细，筛去粗者，然后下入药油内候膏成住火，慢下细药。
孩儿茶（五钱）　樟脑（一钱）　乳香（箬去油，碾，一两）　没药（箬去油，碾，一两）　龙骨（三钱）　轻粉（三钱）　血竭（一两）　麝香（五分）
上八味，共碾极细，俟住火，将冷方渐下，不住手搅匀，将冷水浸之，听用。
●治痰症并备中风方　凡肥胖有痰之人，宜备此药。
牛胆南星（一两二钱）　广木香（二钱）
共为细末，用姜汤调下。常服只用一钱，急则用三钱，以磁罐收贮听用。
●磨风膏　专治三十六种风邪等症。
蛇床子　黄柏　荆芥　全蝎　白芷　川山甲　川椒　剪草　犀角　川槿皮　风子肉　枯矾（各三钱，熬黑）　雄黄　雌黄　硫黄　轻粉（以上各三钱）　黄蜡（四两）　麻油（一斤）
上将前十二味药入麻油内浸一月，煎熬前药，滓焦黑色滤去滓，下后六味细末，并黄蜡在内搅匀，待冷成膏收用。
●治偏正头风
藳本　细辛（各五分）　白芷（一钱）　辛荑（八分）
俱为细末，分为四主，用纸四条卷实，将火点，以烟薰鼻，以二次薰之即愈。屡试屡验。
●愈风丹　此方养血清热，疏风化痰，通畅经络之圣药也。
白芍药（六两）　当归（酒洗，六两）　黄连（七钱）　川芎（六两）　何首乌（黑豆蒸过，一两）　甘草（炙，四两）　黄芩（三两）　生地（二两五钱）　秦艽（去芦，净肉，三两）　羌活（一两）　天麻（一两五钱，煨）　独活（一两）　荆芥（三两）　菖蒲（九节者，一两）　防风（三两）　大黄（酒蒸，一两）　南星（如半夏制，三两）　滑石（水飞，三两）　连翘（去子，三两）　石膏（火煅，另碾，一两）　白殭蚕（炒，去丝、嘴，一两）　山栀（炒，一两五钱）　蝉退（一两，去土）　海桐皮（一两五钱）　麻黄（去节，三两）　白术（炒，二两）　桔梗（一两五钱，炒）
红花（一两五钱）　元明粉（八钱）　薄荷（三两）
上除石膏、滑石、元明粉三味另研极细，余俱为末，炼蜜为丸，如梧桐子大。每服五、七十丸，食前白滚汤送下。
●治左瘫右痪　名八仙丹
酥油（五两）　虎骨（油炙，二两）　龟板（油炙，二两）　芍药（二两）　白茯苓（二两）　当归（二两，酒浸）
人参（五钱）　乳香　没药　木香（各五钱）
共为末，好酒送下一钱，如重加五分。
●治鹅掌风
松香（五钱）　铜青（二钱）　水银（一分五釐）　桐油纸（一个，烧灰存性）
先将铜青、桐油纸灰研为细末，将水银入在内研死。将松香熬化入前药末在内，用羊粪作包裹药在内，放烘炉内烧，以手盖在炉上熏之，不可泄气。如燥痛，用香油一盅煎熟，入黄蜡二钱搽之。
●又方
山楂根皮、枸杞根皮、石榴皮煎水熏洗。
●治鹤膝风妙方
以苎麻根捣烂，以健猪脑子二个，入乳香、没药各二钱，和匀敷上即愈。
●治手足麻木半身不遂方
威灵仙　石菖蒲　紫苏　南星　桂枝　甘草　五加皮（一钱，用水一碗，每贴加茅苍术三两，姜三片煎一盅，带热服。渣再煎。手麻用桂枝，足麻加牛膝。如此四贴即愈。
●治半身不遂方
用上好茅山苍术十两，米泔浸，㕮咀。绝好川椒四两，老酒五斤，与药贮瓶内，瓶口以箬扎封固好，用重酒煮，瓶
口上米熟为度。初吃酒要尽醉，要出一身臭汗即愈。

痰火门  ***************************
●半夏白术天麻汤　治头疼，为素经郁气，脾胃虚弱兼有痰火厥逆，神效。
半夏（汤泡，一钱）　白术（炒，一钱）　天麻（一钱）　白芷（七分）　蔓荆子（五分）　川芎（八分）　陈皮（八分）　细辛（三分）　麦门冬（去心，八分）　香附（童便浸，炒，一钱）　石膏（八分）　石菖蒲（八分）　薄荷（三分）　升麻（三分）　防风（五分）　茯神（七分）　甘草（炙，四分）　上作一服，水二盅，姜三片煎八分，食远温服。
●治有条痰火方神效。　主壮盛者服。
陈皮四两（去白，净。一两姜汁浸；一两竹沥浸；一两牙皂水浸；一两明矾水浸）　大黄　紫苑茸　半夏（各一两，明矾、牙皂水浸二七日）　玄明粉（一两）　黑丑（一两，半生半炒）　白术（一两，天花粉捣汁浸，同壁土炒）　白芥子（七钱）　砂仁（一两）　白石膏（二两，一两火煅，一两生用）
马兜铃（一两）　甘草（一两）　白茯苓（浸，一两）　海石（五钱）　白硼砂（一钱）　南星（一两）　制苍术（二两）
制苍术法：要茅山苍术为上。苍术不拘多少，去粗皮咀片，用米泔水浸三昼夜，一日一换，取出晒乾，每一斤用桑椹四升，绞汁浸一宿，晒乾蒸，又晒乾，如此三次。又用好醋一碗浸一宿，晒乾再蒸，又晒；再用甘草汤浸一宿，晒乾蒸，又晒；蜜水一宿，晒乾蒸，又晒。共前九次毕。此药不可见火。
上十七味，为细末，神麴打糊为丸。如梧桐子大。每服三、四十丸，清晨白水送下。
●治不足痰火方诸痰神效。
绵文大黄（净，好酒二碗，硼砂二两二钱，同煮晒乾）　白术（三两，土炒去油，用砂仁、青黛、肉豆寇各一钱为末，炒）　橘红（去白，净，三两，用猪牙皂，明矾各二钱，煎汤浸晒，又用竹沥、姜汁浸晒）　半夏（二两半，用矾、皂各三晒，泡浸一日，晒乾）　茯神（去皮木，净，二两，用乳浸晒七日次，磁器盛之）　南星（二两五钱，用腊牛胆浸三次更好）　酸枣仁（去壳，净，二两，微炒）　苍术（三两，不可见火，如法制）　黑牵牛（二两，半生，半用姜汁炒）　远志（甘草汤浸，去骨，晒乾，一两）　紫苏子（一两五钱，炒）　槟榔（一两，乳浸）　玄明粉（二两）　人参（一两，甘草八钱，煎浓汤浸，晒乾）　萝卜子（一两五钱，炒）　枳壳（一两，麦麸炒）　白芥子（一两，炒）　石膏（白者一两，半生半熟）
上十八味，共为细末，用神麴四两，老米粉共打糊为丸，如梧桐子大。每服六、七十丸，清晨淡姜汤下，取痰。痰在上，上涌出；痰在下，下泻出。
●流金丸　治一切痰火痰厥、中风瘫痪、小儿惊急。
栀子仁（炒黑，五两）　白石膏（四两）　牙皂（煨，去弦，二两）　枳壳（炒，二两）　生矾（二两）　礞石（煅，二两）　陈皮（三两）　木香（五钱）　贝母（四两，去心）
锦文大黄（酒浸一宿切片，九蒸九晒，每一炷香晒乾，六两）　香附（童便浸一宿，晒乾炒，三两五钱）　胆南星（炒，二两）
上为细末，炼蜜丸，梧桐子大。朱砂五钱，研末为衣，薄荷姜汤，每股四十丸。
●急救痰晕方　火动痰自生。
姜汁半小酒杯　好真糖一、二匙
服时入盐少许，再人白滚汤，共一处化下。
●治痰裹心胸吐法
川茶子一粒，糯米七粒，同炒。去糯米，将茶子研末，吹入鼻中，痰吐出不止。豆腐、菜加蜜少许食之，即止。
●清气化痰丸　局方
橘红（一斤，去白）　枳壳（八两，麸炒）　黄芩（八两，酒洗）　半夏曲（八两，炒）　赤茯苓（八两）　滑石（八两）　桔梗（五两）　归尾（八两，酒洗）　生甘草（五两）　山栀仁（八两，炒）天花粉（八两）　薄荷叶（四两）　荆芥穗（五钱）　连翘（五两）
上为末，白水滴丸，绿豆大。食远，白汤、清茶任服。
●竹沥导痰丸
橘红（一斤，去白）　白茯苓（四两）　半夏曲（八两，炒）枳壳（八两，麸炒）　黄芩（八两，酒洗）　生甘草（四两）　萝卜子（四两，炒）　天花粉（五两）　桔梗（四两）　当归（四两，酒洗）竹沥汁（一碗）　神麴（四两，炒）　贝母（四两）
上为末，竹叶汤和竹沥同滴为九，绿豆大。食远，白汤送下百丸。
●沉香滚痰丸　治一切怪症、痰火、癫狂、胡言乱语、称神说鬼，皆神效。
壮大黄（一斤，酒蒸）　黄岑（一两，酒洗）　沉香（一两二钱）　礞石（三两，火稍煅，如金色）
上为末，清水滴丸，绿豆大，每服一钱，临卧服。次早当下痰，如无，至夜再服。
●上清丸
元参（八两，洗）　薄荷叶（五两）　荆芥穗（五两）　苦桔梗（八两）　大黄（八两，蒸）　陈皮（八两，盐汤洗）　生甘草（五两）　当归尾（五两，酒洗）　片黄芩（八两，酒炒）　川芎（四两）　枳壳（八两，麸炒）
上为末，白水滴丸，绿豆大。每服一钱或半钱。
●加味左金丸
黄连（一斤，姜汁拌炒）　吴茱萸（三两，汤泡去苦水）　青皮（一两，醋炒）　木香（一两）　槟榔（四两）　川芎（二两）
上为末，水跌为丸，如梧桐子大。食远，姜汤送下七、八十丸。
●降火化痰丸
天门冬（米泔水洗净，去皮心，晒乾，三两，用好酒浸杵膏）　南星（生姜、皂角、白矾各二钱，同南星煮熟，将南星晒乾，取末，一两）　黄连（二两，姜汁炒，取末）　白茯苓（去皮木，取末，一两五钱）　白芥子（水洗净，炒，取未，二两）　黄芩（酒炒，取末，二两）　广陈皮（水洗净，蒸熟，去白，晒乾，取末，三两）　百部（水洗净，晒乾，取末，三两）　苦桔梗（水洗净，炒，取末，二两）　黑玄参（水洗净，晒乾，取末，二两）　百合（水洗净，晒乾，取末，二两）　半夏（照南星制度，取末，五钱）　生贝母（水洗净，去心，晒乾，取末，三两）　苏子（水淘净，晒乾，炒，取末，一两五钱）　萝卜子（水淘净，晒乾，炒，取末，一两五钱）　青竹茹（取末，二两）　乾葛（水洗净，晒乾，取末，二两）　薄荷（水洗净，去梗，晒乾，末，三两）　五味子（水洗净，晒乾末，二两）　枳壳（麸皮炒，用枳壳净末，一两）　玄明粉一两）　前胡（水洗净，去尾，晒乾末，二两）
上药二十二味，共一处，拌匀，炼蜜为丸，如绿豆大。每食后服三钱，清茶送下。
●治痰火童子痨绝妙方
用人中白，须天露者，不拘多少，炭火煅过，用布包，放在青靛缸内浸七日取起，晒乾为末，每服三钱，蜜汤送下，十日即愈。
●治痰火方
冬至日，採冬青子三、四斗，淘净，以清水浸之，其水要高子半寸许，浸至一七后，视子已烂，捞起。另置一器中，留浸子水不动，用蔑箕一个，放水缸内，一把一把细抓向箕内力擦，其子之肉俱随水洗下缸内，惟皮与核留箕中，取起，另置一处。如此擦之，俟所浸子俱尽，子上肉已尽落入水中，然后将此水入锅熬。先武后文，点蜜成膏，取起，谨收听用。所馀皮与核放日中晒乾，簸去浮皮，将核再晒极，核自开折，更入桕捣碎。碎后复簸，去硬壳，以核中仁入锅炒热，乘热急磨。少迟则仁冷而难碎，仁既成末，却用姜汁、酒、蜜三味等分，匀匀洒透铺布上，置竹器中，入锅蒸之，蒸透晒乾，又洒又蒸又晒，如此九次，取来揉入前煎膏内为丸，如桐子大。每服三、四十丸，极多不过五十丸。空心淡姜汤送下，或温酒更好，即白汤亦可。此药不独治痰火，凡诸火症与肠风、痔漏、诸般风眼无不除。制法如是。虽无子人服之亦不碍生子。盖清而不寒不冷肾也。
●痰火方　治男妇老幼一切痰火。少年服之无痨怯、吐红之患；老年服之亦无中风、痰厥之忧。解日用饮食煿炙五脏六腑之毒，兼消酒积，去皮里膜外湿痰。第一清痰降火、止嗽定喘，其验如神。
广陈皮（去白，一两）　好白术（二两，陈壁土炒）　黑枳实（一两，麦麸炒）　天花粉（二两）　陈枳壳（一两，麦麸炒）　前胡（二两）　山楂肉（二两）　生甘草（四钱）　大半夏（二两，制半夏法：用姜汁泡三次，一次约用姜三两，捶碎，用水一碗，将礶熬滚，入半夏炮，如此者三，共要泡一日，取起，晒乾）大黄（五两，制法：用上好绵文大黄一斤，将好水白酒五壶入铁锅内煮，酒干为度取，晒乾切片，再入锅内，微火炒黑，细细夹碎，晒极干，同前药磨为末用）
春月加白芍药二两，夏月加黄连（二两，姜汁炒，秋冬不加）。
上药共为末，用老米作羹和为丸，如梧桐子大。每服六、七丸，不拘清晨晚间，用白滚汤送下。
●治痰证方
酸梅草不拘多少，阴乾为末，遇患用醋调，将笔涂舌根，痰涎流出，又涂又流，三、四次愈。

鬚发门  ***************************
●乌须方
倍子（一钱）　铜落（二分）　明矾（二分）　青盐（食盐亦可，一分）　面（炒黄色，三分）
上为极细末，煎极浓，细茶调之，以盏盛，煅如乌金色为度。搽须上末。搽须前用肥皂先洗，须净再搽药一夜，至次早用肥皂水洗净。
●乌鬚发秘方
六月六日或七月七日採旱莲草，连根拔起，挂屋檐下阴乾七日，用桑柴烧火炼地土至红为度。将柴灰扫去，称旱莲草，每一斤用转青草三钱，青盐二两，无灰酒五斤。青盐捣碎入酒和匀，将盐、酒一半拨火炼热地上，即将前草铺上蒸之，又将盐酒洒在草上，至地冷止取起。仍用竹箩盛，贮挂屋檐下，七日照前法炼地，盐、酒制之。如此三遍称前草，如一斤用新鲜猪板油二两入锅内煎，净去渣，即将草人锅，採向东嫩槐条四十九根，拨炒存性，取起研末。铅礶盛。每清晨擦牙人噙细嚥，馀沥即抹须鬓上，临卧更擦一遍。忌萝卜、葱、蒜、芫荽、豆腐及诸血。久服滋肾益元，乌须明目，功效不尽述。
●乌须固齿极妙奇方
没石子（阴乾各一两，醋煮晒乾）　枸杞子（一两，炒）　青盐（一两，放在荔枝壳内，外用纸包过，又用黄泥封固，火炼红为度）　旱莲草（四两，酒洗净，用炼过青盐一两二钱醃二日，再用原洗酒浸，晒乾）　破故纸（一两，用青盐水炒二钱）　当归（一两，酒洗去尾）　地骨皮（一两，炒）　菟丝子（酒煮一两，晒乾）　北细辛（一两，去芦）　牛膝（一两，酒洗炒）　熟地黄（一两）
上共研为细末，用时擦牙水嚥下。
●乌须立效方
五倍子不拘，锤碎。净锅炒，铲不住手，勿令沾锅，存性，用青布袱水湿透盖踹成饼，冷定。每炒过一两，用青盐八分，铜末八分，铅粉八分，皂矾四分，明矾七分，共为末，用茶卤调搽，茶叶包一夜黑如漆，可十日不改。
●又神效方
何首乌　南京黑豆　生地黄（各十斤）
上为末，加蜂蜜十斤入净坛内，重汤煮成砂糖样，埋土一七出火气，不拘时食。能乌须鬓，转白为黑。
●仙方点白还黑丹
生地黄（取汁）　桑堪子（取汁）
旱莲草（取汁）上三汁，各用一盂，共放铁锅熬之干，碾为面听用。三膏末（一两　母丁香（五钱）　没石子（煨，五钱）　真铅粉（炒，五钱）
四味共碾为极细面，以小瓷罐贮之，塞口，勿令泄气，依后开拔白日期、用小镊子拔去白鬚，即以黑笔点，然后用鲜姜汁调前药少许，点孔中。六、七日后再出黑永不白。
拔白日期：
正月甲子日；二月初八日；三月十三日；四月十六日；五月念五日，六月十四、十九日；七月念八日；八月十九日；九月十六日；十月初十、十三日，十一月初十、十二日；十二月初七日。
●乌须固齿擦牙散
白茯苓（四两，坚白大者）
怀熟地（四两，九蒸九晒）　何首乌（赤、白各一两，酒浸蒸晒）
地骨皮（二两五钱）　川椒（七钱，真□府）　细辛（一两八钱，辽地者佳）
破故纸（三两）　蒺藜（二两三钱）　没石子　雌雄（各一两）　青盐（一两五钱，另研为末再入药）　枸杞子（二两五钱，甘州者佳）
旱莲草（四两）
上十二味为细末，用瓷罐盛贮，每清晨擦牙，用滚白水嚥下，将口内擦牙药拈鬚鬓。
●擦牙方
晚蚕砂（十二两）　露蜂房（二两五钱）　当归（二两五钱）　荆芥穗（二两五钱）　防风（一两）　甘松（五钱）　细辛（二两五钱）　山奈（五钱）
用铅一斤，将桑柴炒黄为度，即入晚蚕砂拌炒诸药，俱研为细末，每日临卧擦牙。噙卧或嚥下不妨。
●壮阳固齿散
旱莲草（一两）　花椒（三钱，炒）
石膏（二两，煅）　青盐（二两，煅）　小茴香（一两）　白芷（五钱）　升麻（五钱）
上为末，早晚擦牙，少顷漱之或嚥下尤妙。
●治乌须妙方
用茄稞上结茄子一个，余小者俱摘去，大者剜一洞，塞好京墨一钱，水银一钱在内，下用瓷器瓶受之，滴水在内，将水染须头上即黑上去永不白，妙不可言。
●乌须药酒方
生地黄（真怀庆者，一斤）　熟地黄（真怀庆者，一斤）　何首乌（一斤，九蒸九晒）　枸杞子（一斤）　甘草（一两）　当归（四两）　白菊花（一斤）
以上七味用好镜面烧酒二十斤，浸二十一日，去前药入酒浆六十斤，窨七七，每日早、午、晚服三次，三大杯，白可转黑。


卷三  ——————————————————————————————————————————————————————————————————————————————————————————

眼目门  ***************************
●治飞丝入目方
象牙一块，有纹白者，取人乳放钵内，用象牙磨浓如米泔一样，再加黄连极细末，冰片研细各少许，入前药点眼角。
●又方
用鲜生姜捣汁，少许点眼内，飞丝滚出，肿即退。
●眼中翳障方
土蜂窠（一钱，另碾）　硼砂（一钱，碾）　琥珀（五釐，碾）　珍珠（五釐，碾）
蜂窠用绵纸筛去沙，同三味合碾极细末，一应赤眼外障并新翳白，点上数次即去。
●点翳眼方
小红枣一枚，去核，将明矾五、六釐藏在内，用纸包枣浸湿入热灰内煨，以化为度。起明矾碾细，用灯草点翳上，三、五次愈。
●治烂眼红弦痘风火眼
两借气熬至沙糖样，人制过炉甘石二两，羊肝灰三钱，青鱼胆一个，石燕磨水半杯，蜜一匙，鸦毛一根，炭火上烧成珠取下；用冰片四分，麝香六釐调和拈成细条收贮，勿令泄气，入眼自化，不用水调。
●热眼暴起洗方
黄连　山栀仁　川当归　川芎　羌活（各五分）　明矾（一钱）
上用水七、八分煎五分，酒盅倒下半盅乘温洗。冷再用滚水浸酒盅，水温又洗，自愈。
●明目益肾还睛丸
当归身（四两，酒洗）　天门冬（二两，去心）　麦门冬（二两，去心）　知母（八两，盐汤炒）　白芍药（一两，醋炒）　生地黄（二两，酒洗）　怀山药（二两，炒）　陈皮（二两，洗）川杜仲（二两，酒炒）　川牛膝（二两，酒洗）　甘菊花（二两）　黄耆（三两，酒炒）　百部（二两，洗）　黄柏（四两，盐水炒）
上为末，炼蜜丸，梧桐子大。早晚白汤吞一百丸。
●金花明目丸
川黄连（酒炒）　黄芩（酒炒）　山栀子（连壳捣炒）　川黄柏（盐水）
一两加甘石一两对均，用瓷罐盛贮蜡封固，临时加冰片少许。以银簪蘸药点入眼中。
●重光眼药方
千里光膏子一半，千里光采取嫩者，用稍与叶捣汁，其粗渣入水煎，去渣，同前汁细绵布滤净熬成膏，黑漆色，各药膏子一半。
黄连　黄芩　栀子　胆矾　黄家菊　荆芥　薄荷　连翘　赤芍药　当归　生地
上各等分熬膏，二膏和一处搅匀，入后末药。
●末药方
制甘石（一钱）　硼砂（三分）　牙硝（一分五釐）　朱砂（一分）　雄黄（一分五釐）　螵蛸（一分五釐）
上共研极细末，再加冰片三粒，研匀和入膏子内，搅极匀，成小饼或细条阴乾。用时井花水调，点眼内摊开，堆聚作痛。若用人乳调尤妙。
●治七十二症眼药方
黄连（四两）　当归（三两，猪肉汤洗）　家菊花（四两）
上用清水十碗煮透，滤去渣。用铜锅熬干入银一，井水河水各一半，共一樽，皂矾半斤，铜青二两，埋地下，日久者尤效。用时取水洗之，百试百中。
●眼药方
黄莲末（一两）　胆矾（一两）　玄明粉（一两大钱）　苏薄荷（六钱）　朱砂（二钱）　黄丹（二钱）
先用水半碗调黄连、薄荷、玄明粉三味，均匀后用水半碗洗，作一处。然后加水一碗下铜锅熬；又再用水一碗不住手搅，少许沸滚，免至玄明粉焦枯。共水三碗，待此碗水尽，稍熬即取起，晒乾，研极细，和下三味用。
●神效眼药方
珍珠（洗去皮尘）　琥珀（生用）　玛瑙（火煅，用香油炙二次）
青盐（用水熬化，取出淀去渣泥，再煞成盐）　石蟹（研细，水飞）　乳香　血蝎　没药（箬包熨，各五分）
辰砂（二钱，飞过）　铜青（拣净，二分）　硇砂（用滚水化开，去渣泥，再盛铜罐内熬干，如不用，以白丁香代之）　海螵蛸（取白粉一分，稍研）
白粉（一分）　炉甘石（火煅通赤，以童便淬之，如此七度，再研极细，用水飞过，去粗者不用）
胆矾（水洗）　熊胆（用瓷器盏盛，收放在饭甑内，蒸去油）　麝香（拣净，二分）
上药俱研细末，用白纸筛之，取极细听用。每前药炒黑色　山菊花
上各等分为末，清水跌丸，绿豆大，食远白汤吞百丸。甚者日二服。
●无上光明丹　治诸般各眼症，分别加减，取用清水洗搽，屡试神效。除瞳人反背，内障不治。
鹰爪黄莲（一两五钱，毛多者为上，连毛洗去泥土，净，先用铁杵杵碎，借铁气令细入水不浮上，磨，并粗渣俱为细末，取净末一两）　玄明粉（上白净者一两六钱，若倒毛流泪，烂皮火赤风眼外加五钱）　苏薄荷（金钱者佳，春分至秋分用四分；秋分至春分用六分）
上三味共研筛极细末，将大号铜锅入好清水二碗半，要二人各持两指阔薄竹箅一片，待药一滚即以竹片不住手搅四围及锅底。如火沸起药水黏锅两旁，二人各盛清水半盏，忙用竹片挑水将黏定药水洗下。沸起又洗下。若火气太盛，将提起一旁，待洗药水净再安火上，缓缓煮成稠酱样取起，将大好细瓷盘盛之，日中晒极干。其色真黄者为上，重研筛为细末，小口瓷罐盛之，塞紧罐口，莫令透风便潮，久则成水矣。此药最是难煮，若不细心洗铲，倘药黏定锅底及两旁即成焦黑，晒乾时便成绿色，药定不灵之，无用矣。
上好真青胆矾（去下面粗脚净，一两）　朱砂（光明有墙壁者，一线五分）　黄丹（上好者，用水飞过）
上三味共为极细末，另收一罐。
用药法并诸忌：
用时：草药二股，石药一股，调药用尖样瓷杯洗净，放药分许，入井水几点以净指调令稠。再加水调稀，然后多下水浸过三四分调匀，纸盖少顷，药水或绿色，将新羊毛小笔或鸡、鹅翎轻轻取上面清水洗搽，不论遍数。一干又搽。洗药时最忌酒与豆腐。清晨饿肚不可搽，反令人目昏。有孕妇不可洗，洗之伤婴儿眼目。切记！切记！如烂皮流泪、火赤风眼、悬毛倒刺，止洗皮外，不必放药水入眼内，洗半昼即愈。若悬毛倒刺，每日洗十数次，久之眼皮皱缩，其毛向外矣。若翳膜外障，胬肉攀睛重者，石药多加重些。洗眼时，将眼角少睁开些，令药水入内，一觉痛即将手巾放在热水内浸透薰洗之，药气乖热而散，其痛自止。去膜、去翳、去扳睛，时常搽。看倘去十分之七，前药即住，不复洗。另用复明药缓缓洗之，翳膜渐去，自然复明。若一时求净，用药太急，定至伤目。切记！
●复明药
即前三味草药煮，候大半乾取起，用净绢片滤去渣将水晒乾，研为极细末，瓷罐盛之，用时不入石药。凡翳膜垂帘用前药洗，愈七、八分用此药缓缓洗之，自渐渐清净复明如初。若前药洗急令翳膜一时去净，反致损明，慎之。
●杂用方
前熬成草药，亦能治暴发痰火、赤痢、粪后红及诸火症、诸热症。每服一钱，凉水调下即愈。如口破唇破，牙肿牙血、舌疮嘴疮，小儿走马疳，此药搽皆愈。
●治热眼方
玄明粉（一两）　雄黄（一钱五分）　绿豆粉（三钱）　冰片（五分）　点眼角愈
●明目紫金膏
黄连　黄芩　山栀子　野菊花　黄柏　玄参　蔓荆子薄荷叶　六月雪　九里明　草决明　当归尾　生地黄　穀精草　连翘　天门冬　熟地黄　女贞实　防风　荆芥火黄　芒硝　甘草稍　猪胆（一个）　羊胆（一个）　青鱼胆（二个）　熊胆（五钱）　白硼砂（一两）　冰片（一钱）。
上除胆硼在外，咀药二十四味，用大锅井花水一斗煮一炷香，以净瓷器盆盛汤，渣再入热水又煎一炷香，倾汤于一处，再入热水煎，共四次，其渣无味去之。用前汤煎熬过三分之二，以蜜绢滤净，再用净砂锅熬成膏，方人胆汁熬和如饴，用小瓷器罐分收之。或即以硼砂和匀亦可，或临用加硼片亦可。时热火眼、气眼，井水调点三，五次、应手面愈。
●明目方
冬至后，槐角子如黑漆者洗净晒乾，不拘多少；用黑牛胆将槐子装人胆内，以八分为满，悬于风前，阴乾，破胆取出；用瓷罐盛之，每月初一日早晨用一粒，以滚白汤待凉吞下。每日渐加一粒，至十五日加至十五粒止，十六日复渐减去一粒，至三十日只用一粒。初一日如前月又复用一粒起，仍制六味地黄丸加甘菊、枸杞同服。
●治天丝入眼
用蛇味草捣汁碾绝好京墨在内，一点即好。
●治暴肿赤眼妙方
用好红枣，不拘多少，剥去核置上好明矾、黄连在内，以湿草纸包煨，矾化取出放碗内，或人乳或清水浸，饭锅内煅化久取出放瓷罐内，点涂眼绝妙。
●洗眼方
皮硝八、九钱，用新汲水二盅，放下澄清，将上清水煎五、七沸，倾入瓷罐内放阴凉地下出火性。每日洗眼三，五次，用中指擦五遍。
●治眼生扳精胬肉并不能远视妙方
用生、熟地黄各一斤，酒炒洗去泥，好川椒半斤，去子，净炙脆为末，同前二味石臼捣烂和为丸，桐子大，或酒或白滚汤不拘时送下六、七十丸。如此月，百病俱除。
●治偷针眼方
病人背上膏盲穴处有红点，用针挑破即愈。

咽喉门  ***************************
●治木舌强硬腮喉颈项肩脊肿胀饮食不能进神效
野芥菜根不拘多少，用清水洗去泥土，净，捣汁半杯入人乳半杯和匀，茶匙挑放鹅翎管中徐徐灌进鼻，病人轻轻嗅令入内，少顷，吐厚痰。肿未消尽再进再吐，痰清立愈。
●治翣舌神效　此疾卒然舌大硬，喉肿，即时气绝，破棺而治无不立效。
皂矾不拘多少，用新瓦火煅，变红色放地上候冷研细。将病人用铁钳拗开牙关，用此药擦其舌即愈。
●治喉闭方　矾用真者方效。
鸭嘴胆矾研细，用米醋调，含在患处，吐去胶痰即愈。
●治鹅喉神效方
用玄明粉吹入喉中，用井花凉水噙化嚥下，即时愈。
●又方
用清水化硼砂三分，番木鳖去毛磨三分，含在患处去涎即愈。
●治乳鹅喉
五月五日取不见水鸡肫内皮阴乾六钱，枯白矾三钱，生白矾三钱，一处为末。用苇筒吹患处神效。
●治疮舌方
硼砂（一钱）　雄黄（五分）　冰片（二釐）
共为末，吹舌上立效。
●治口疮方
寒水石（五钱，火煅过）　硼砂（一钱）　片脑（一分）
上共为末，用少许入口即愈。
●治口疳方
五倍子（火炙，存性）　铜绿　枯矾　儿茶（各五分）　红褐子（烧灰存性，一钱）　冰片（一分）　黄柏（五分）
先将各药研极细，后加冰片、矾。遇患处，先将甘草汤噀口，再吹药即愈。
●治嘴腮肿方
用赤小豆粉极细，以鸡子清调匀敷肿处。
●治喉鹅方
用墙上高良姜根捣汁，将竹片捺定舌头，以茶匙挑汁在喉中，痰涎出即愈。不可吃下肚内，嗽过吐出。
●治喉闭方
用土牛膝捣汁，同人乳灌入鼻中。其痰即出。
●治咽喉内生疮不破者用药吹之咳嗽一声即脓出
乳香　没药　枯白矾　五倍子（烧灰）
出窝蚕茧（烧灰）
小枣（一个）　人指甲（炒）
壁蛛窝（烧灰，各一个）
上共为细末，吹之即破。
●治口内走马各样疳疮
用多年白螺蛳壳烧灰为末，再加孩儿茶少些，共为末吹患处，一次即愈。
●治双鹅方
蟢蟢窝不拘多少，新瓦上焙乾，每用五分，枯矾五分，共为末吹入喉中即消。
●治口疳神方
橄榄核（三钱，烧灰存性）　风退（三钱，烧灰存性）　儿茶（三钱）
每一钱冰片三分立效。
●治口舌疮方
用黄连煎酒百沸，半温嗽口细嚥。
●治喉癣喉痈难进饮食方
凤凰衣（即哺鸡子壳内衣，微火焙黄研细末）　橄榄核（放瓦上火煅灰存性，为末）　孩儿茶（研末）
上各等分，以一钱为则，加冰片半分，用竹筒装药，吹入喉内即能进饮食。

牙齿门  ***************************
●治虫牙疼验方
用丝线数根，取花椒，加川乌少许煎浓汁浆在线上，候线干又浆又晒。如此数十次，再以竹作弓，以此线为弦，取其直而不弯也。后法取新鲜蟾酥涂弓弦上三、四次，晒极干剪断，用乌金纸包收，入麝香少许包内，遇牙疼取一节插患处立愈。
●治牙痛方
牙硝（二钱）　硼砂（一钱五分）
上研细末搽在患处，任其流涎，药尽又搽。如前患除，用温水漱口。
●又方
用青布如钱大，包潮脑少许，咬在患处，流涎即愈。
●治虫牙立效方
韭菜子五钱，用粗碗一只，将火入碗内，再将韭菜子放上微微起烟，用纸套凑烟接入鹅翎管，或笔亦可。或熏耳或熏牙，如左牙则左熏，右则亦如之。
●牙疼奇方
甘草　桔梗　川芎　黄连　白术　羌活　细辛　薄荷　白芒　石膏　荆芥　防风　山栀　藳本
上各等分，灯草二十根，水二盅煎一盅，食后热服即止。
●治齿痛擦牙神效方
青盐不拘多少研细末。拣大号荔枝不拘个数，每荔枝顶上取一小孔，将青盐装入，加真川椒一粒，胡椒五粒，随青盐多少装荔枝内，塞满为度。外用纸包裹三、五层，水湿放在炭火内烧煅存性。取出候冷去纸研细，藏小口瓷罐中，清晨倾出少许擦牙。罐口要密塞免致转潮。
●治牙疳龈烂穿唇破颊并口疮神效
胡黄连（五分）　胆矾（五釐）　儿茶（五釐）
上共研细末，搽之立愈。
●清胃散
甘草（三分）　川芎（五分）　黄连（八分）　升麻（六分）　白芷（三分）　贝母（五分）　连翘（六分）　石膏（一钱）　滑石（一钱）　木通　生地（八分）　丹皮（五分）
水一盅，煎六分，温服即愈。
●清胃合凉膈散治牙疼效方
升麻（一钱）　生地（七分）　当归（七分）　牡丹皮（七分）　黄连（七分）　栀子　黄芩　连翘（各八分）　薄荷（三分）　甘草（二分）　桔梗（八分）　石膏（一钱）
白水煎服。
●治牙齿痛擦牙神效方
杏仁不拘多寡，用针刺向灯火上烧黑存性，碾细。擦患处愈。
●治齿痛神效验方
寒水石　苏薄荷　真青黛（各一钱）　细辛（五分）　香白芷（五分）　片脑（二分）
上为细末，用指蘸药搽擦患处。
●治齿饼子方
每上好荔枝一个，去核不用。将肉净称分两碾碎，将椒红及上好雄黄照依荔枝肉分两亦碾碎。三味搅和作饼子，如桂花饼大，于齿极痛时先将温汤过口，即用此饼贴在牙根痛处，开口漏出痰涎即愈。
●止齿痛方
玄明粉（三钱）　青黛（五分）　麝香（少许）
碾极细末擦痛处，吐去涎，虽嚥下亦无妨。
●擦牙散
骨碎补（净，四两）　北细辛（二两）　白蒺藜（四两，炒碾去刺）
共为末，用雄鼠一个，去肠胃皮。用箬包煅为末，青盐四两，齿动者擦三、五次即坚。永不生虫发痛痒。
●擦牙散　黑鬚、圆齿、补肾、消风。
取晴明天气採槐枝指大者，去叶三斤，用水三大瓢，熬至一大碗。旱莲草不拘多少捣汁二碗熬至一碗，将青盐碾细十两，食盐十二两，入前二汁内拌炒淡老米色；再用猪脚后蹄角子四个，内入川椒填满，火煅存性，共为一处；再碾细收贮瓷器内，清晨擦牙后不要言语，少时白滚汤漱下。
●千金一笑散　治牙疼。
巴豆（一粒，略烧去壳）　胡椒（三粒）
上共一处捣烂，薄绵包药咬痛处，涎出勿咽。
●治牙疼方
小麦一撮，炒焦淬入烧酒，去渣噙漱立止。蛇床子煎汤噙漱亦妙。
●治牙疼妙方
红枣一枚去核，中置硫黄一分仍合之，用湿纸包裹，火煨存性，擦患处妙。
●治牙床害烂不能食方
雄鼠骨（煮熟去肉，取骨连齿用，三钱）　熟地黄（三钱）　榆皮（去粗皮。用第二层，三钱）　没石子（二钱，雄者佳）细辛（少许）　青盐（少许）
上共为细末，将丝绵扯成条，用抿于刷水，湿之将药末掺上。再将丝棉扯上盖之，晒乾剪成条，临卧时贴在牙床上，次早取下，数夜即愈。

咳嗽门  ***************************
●金玉散
治诸般咳嗽喘急，随症调引。
人参　白术　茯苓　荆芥穗　乾葛　紫苏　半夏　桑白皮　桔梗　杏仁（去皮尖）　麻黄（去节）　防风　陈皮　甘草　枳壳　前胡
上各等分，每料五钱，姜三片，乌梅一枚，好醋和匀浸一宿，挤去醋，文火炒乾，以前醋拌炒，醋尽为度，待乾研极细末听用。每服二钱或一钱，照后汤调服。心嗽、面赤、流汗加乾姜汤；肝嗽、眼中泪出加乌粟米汤；肺嗽、上喘、气壅加桑白皮汤；脾嗽、不思饮食加生姜汤；胆嗽、令人不卧加姜汁调白汤；冷嗽葱白汤；暮嗽、涕唾稠黏加生姜汤；热嗽、目胀闷蜜水调下；气嗽、胸腹胀满加青皮汤；伤风流涕加防风荆芥汤；痰结成块加五味汤；痨嗽、四肢赢弱加秦艽汤；血嗽连声不止加当归汤；产后嗽背痛加黄蜡泡汤。
●宁嗽琼王散
诃子肉（一两，煨，去核）　白桔梗（一两）　百药煎（五钱）　五倍子（一两，炒）　婴粟壳（五钱，蜜水泡，去筋）　生甘草（五钱）　乌梅肉（五钱，焙乾）
上为细末，蜜汤调方寸匕，食后临卧服，白汤漱口。忌荤腥酒醋盐炙之物。
●治齁方神效　男妇老少并乳齁俱治。
杏仁（去皮尖）　白石膏（一钱）　麻黄（一钱）　甘草（一钱）　芽茶（一钱五分）　白茯苓（一钱）　枳壳（七分）
上水一盅，煎七分服。
●三拗方
治伤寒伤风后，咳嗽久不止。
麻黄（不去节）　乾姜（不去皮）　杏仁（不去皮尖，各二钱）
上用葱姜引煎，服取微汗，如痰火盛作齁喘加细芽茶五钱，生石膏三钱，合前名「五拗汤」。内杏仁去皮尖。
●治咳嗽
雄猪肺（一个，不见水者）　桑白皮（五钱）　蜜蜡（一两）
上盛肺管内共煮，空心食之妙。
●治咳嗽妙方
麻油（四两）　蜜糖（四两）　生姜（自然汁，四两）　诃子　明矾　五味子（各五钱）
瓦罐煎来黑如漆，每日清晨进一匙。

心气门  ***************************
●治心气痛方　此药陈久不可用。
五灵脂（炒，五钱）　玄胡索（炒，三钱）　良姜（炒，二钱五分）　大胡椒（三钱）
共为末，每服八分。如一服不止，用韭莱根一撮煎酒，同末药送下。治男妇小儿伤食冷痛，照前药加大小茴香各二钱，如气上涌者加木香三分磨，酒送下。大人七、八分，小儿四、五分。
●治男妇九种心痛方　横梁气、冷气、胃气、一切气痛者，并皆治之。
白檀香　沉香　五灵脂（好醋炒）　玄胡索　没药（焙去油）　青木香　乳香（焙去油）　广木香（各三钱）　香附米（童便制，五钱）　荜茇（三钱）　海棠（三钱）
共为细末，每服一钱。若病重者一钱五分，用茱萸汤或烧酒，或好酒调服即愈。
●加减心气疼方
香附米（制过，血痛，痛而不移，此为君）　明矾（痰痛唇白，面白，此为君）　苍术（制过，饮食伤，唇燥口乾，此为君）　山栀子（童便制，火热而红，此为君）　川芎（怒气而青，此为君）　枳实（炒，为使）　半夏（制，为使）
上锉片，水一盅。煎六分温服，惟痰宜热服。每遇疼时，审脉验症看属何伤，即将此方为君者多用，余皆为佐，次之又量人长短、肥瘦加减自效。
●治虫痛方　其症面黄唇紫或白，口吐清水，并青黄赤白绿沫，腹痛一块，往来不可忍，神妙无比。
草末（五分）　巴豆（去油，三分）　石膏（水飞过，三钱）
共为末，每服大人三分，小儿或一分或分半，虫泄下多不可当。如虫不下自死腹中不动矣，然用调脾胃药数贴。
●调脾胃药方
白术（君）　茯苓（君）　陈皮（君）　半夏（佐）　甘草（炒，佐）　神麴（君）　麦芽（君）　山药（君）　砂仁（佐）
水一盅半，煎人分服。
服前药法：
取猪心、肺约一碗许，切碎入瓦罐中，冷。患者火炉中自煮，令香味人鼻，虫在腹内腾涌益痛，将使君子五个煨熟，缓缓细嚼嚥下，肺汤初熟便取一、二杯将药送下。再痛再饮汤一杯。少倾，又将生使君子五个缓缓嚥下，虫随泄出。即虫不下，亦自死，不为患，徐当自出矣。越二、三日，用调脾胃药数贴养之。
●遇仙丹　治诸心痛、虫痛及痰水积滞。
三稜　莪术　槟榔　茵陈（各五钱）　黑丑（生者四两，熟者四两，各取头末，二两）
上共为末，用皂角煎汤，加醋打面糊为丸。空心，温茶下三钱。
●治心头痛方
枯矾一钱，用醋煎服，一吐即愈。
●治心头痛方
用独蒜五个，黄丹四两，五月五日午时不闻鸡犬之音，将独蒜捣烂，用黄丹共为丸，如鸡子大，安在地上五方收之，听用。痛时将细醋一酒杯火温，将药二丸擂细连醋吞下，复用酒二、三杯，一吐即断根。
●治急心病神方
甘草（一钱）　神砂（一钱）
上共为末，用雄猪心一个，将铜竹刀剖开猪心，取心窍中之血和前药为二丸，复装心内，外护湿纸多层，用线缚好，入灰火内煨熟为度，取出收药，将心切片煎汤。食后每服一丸。忌用甘草。此方百治百效，妙不可言。
●治心头痛方
人参（三钱）　半夏（一钱五分）　吴茱萸（黄连汁浸，一钱五分）
枣三枚，姜五片，水盅半煎五分。
●治心气痛方　痰痛或死血作痛可用。
白蜡三钱，痛时滚酒化下。
●又方
用蚶子壳烧灰存性，不拘多少和好酒吃下即除根。
●治中腕疼方　虫痛可用。
陈石灰（三钱）　缩砂（五分）
木椎擂碎，共入铜器中炒一炷香，二药尽赤，急投磁器中。急以无灰生滚酒沃之，仍用磁器盖定少选，药沉酒清逼出清酒，乘热徐饮。
●治心头痛方
明矾不拘多少为末，撮入手心点醋为丸，如豆大，晒乾。用火酒吞下七丸立效。

脾胃门  ***************************
●大健脾丸
白术净（三斤，饭上蒸）　广陈皮（一斤，温水洗）
川广连（八两，姜汁炒）　吴茱萸（三两，汤泡去苦水）
人参（五两，去芦）　当归身（六两，酒洗）　白豆蔻仁（三两，炒）
南木香（二两）　枳实（八两，饭上蒸，去穰净）
白茯苓（一斤，去皮净）　神麴（八两，炒）
穀芽（八两，炒去壳）　青皮（五两，醋炒去穰）
上为末，老粳米煮荷叶汤跌丸，绿豆大。食远自汤下二钱，小儿一钱。
●健脾丸
白术（四两，土炒）
山楂肉（二钱）　麦芽粉（一两）　砂仁（一两）　白芍（二两，酒炒）
黄连（七钱，酒炒黄色）　陈皮（一两）　莲肉（二两，去心）
甘草（三钱）　枳实（一两，麸炒）
山药（二两）　木香（三钱）　薏苡仁（二两，炒）
上为末，老米糊为丸。
●保和丸　大人、小儿、男、妇俱可常服。
白术（一斤，蒸）　陈皮（八两，洗）　厚朴（八两，姜汁炒）　苍术（半斤，炒）
甘草（炙，六两）　山楂肉（六两，饭上蒸）
穀芽（半斤，炒）　萝卜子（四两，炒）
上为末，老粳米煮汤跌丸，绿豆大，以白汤送下一钱或二钱。
●香砂枳术丸　小儿亦可用。
白术（二斤，饭上蒸）　枳实（五两，麸炒）　神麴（二两五钱，炒）
砂仁（一两五钱，炒）　陈皮（八两，洗）　半夏曲（二两五钱，炒）　山楂肉（三两，蒸）　广木香（六钱，炒）
上为末，老粳米煮荷叶汤跌丸，绿豆大。食远白汤下百丸，小儿五十丸。
●启脾丸　治疳积，脾胃不和，体气虚弱，面无血色。
人参（一两）　白术（一两五钱，炒）　白茯苓（一两五钱，去皮）　陈皮（一两，去白）　甘草（六钱，去皮）　扁豆（一两，炒）　神麴（一两，炒）　薏苡仁（一两，炒）　桔梗（七钱，炒）　山药（一两）　白芍（八钱，炒）　莲肉（二两，去心）　麦芽（二两，炒）
上为细末，用龙眼肉四两，去核煮熟捣烂，蜜为丸，如龙眼核大。每早用清米汤化下一丸。
●大安丸
白术（四两，米泔水浸陈土沙）　白茯苓（二两，去皮）　陈皮（一两，水洗刮去白）　山楂（去核，四两）　半夏（二两，姜汤泡七次）　萝卜子（一两，择净炒）　连翘（一两，择净炒）　神麴（四两，炒）
上为末，荷叶煎汤跌为丸，如绿豆大。
●四神消积丸
陈皮（三两，洗去白）　川厚朴（二两，姜汁炒）　青皮（二两，醋炒）　黄木香（五钱）　枳实（二两，蒸）
京三稜（一两，煨切）　槟榔（二两）　蓬莪术（二两，煨切）
山楂肉（二两，蒸）　半夏曲（二两，炒）　麦芽（二两，炒）　吴茱萸（一两，汤泡，去苦水）　神麴（二两，炒）　香附米（二两，炒）　砂仁（一两，炒）　白芥子（五钱，炒）
上为末，萝卜汤跌丸，绿豆大，食远白汤送下八十丸。
●对金丸　治一切肚腹饱胀积食，神妙。
苍术（茅山者一斤，米泔水浸）　厚朴（十二两）　粉草（六两）　白茯苓（三两）　陈皮（十二两）　半夏（三两，姜汁浸）　枳壳（二两，麸炒）　小红枣（一百三十枚，去核）　生姜（四两，切片）
上共和一处，用罐一个，内用水十五碗，慢火煮乾，取出捣成饼，晒乾再为末，炼蜜为丸，如梧桐子大。每服七十丸，白汤下。
●养心和中健脾丸
茅山苍术四两，将一两用盐三钱化水一碗浸；一两用酒一碗浸；一两用陈土搅泥水待泥沉，用上面清泥水浸；一两用米泔水春五夏三秋五冬七日，每日倒换擦洗一次，浸毕捞起，刮去粗皮，锉片晒乾微炒，磨细末，罗过约取头末极细者，用二两，余不用。莲肉去皮心，取净细末四两。肥大黄连去刺，锉碎，晒乾，姜汁拌匀甑上蒸过，晒乾为净末八钱。将三味称准，如数和匀，用黑大雄猪肚一个，去油膜洗净。将前三味入肚内，其口线缝紧。用甑一个，用韭菜二斤洗净包猪肚入甑蒸熟，春冬一日，夏秋半日，取出去韭菜连肚入石臼，极干听用。
拣参（一两）　白术（二两五钱，陈壁土炒）　白茯苓（二两，入内煮，用七钱浸汁一碗，用陈皮一两四钱浸汁二碗）　茯神（一两）　山楂肉（浸蒸）　芍药（酒浸一宿，炒，一两）　当归身（酒洗蒸熟，一两）　山药（一两）　陈皮（洗去白，用二年陈者，一两）
各为细末。又将前三味再烘乾磨末罗细。用荷叶九张，洗净切碎，用水六碗煎浓汁二大碗，用五、六年陈仓米，仍后再淘净晒乾用半合，将荷叶浸一宿，次早连汁磨成浆，水调，将药入石臼内，细细加糊捣极匀取出，丸绿豆大。每日中午姜汤下三钱。
●参苓散
人参（一两）　白茯苓（四两，蒸）
连肉（八两，去心）　乾山药（四两，炒黄色）　白术（三两，蒸）　薏苡仁（六两，炒）　甘草（炙，去皮，一两）　芡实粉（五两）　砂仁（五钱，炒）
白扁豆（四两）　桔梗（白者，一两）
上为末。欲留久，跌为丸，如绿豆大，方能久贮。每服二钱，米汤或枣汤调下。
●膈食方
百药煎（一两）　白硼砂（五钱）　番木鳖（酥油涂炙黑色为末，三钱）
三味共为细末，每服一钱。如五、七日不进饮食者，用松叶、侧柏叶煎汤送下。如常者用苏薄荷煎汤送下，忌大荤。
●又方
大蜕螂一个，用大鲜姜二块，挖去寸许，将蜣螂置其中，二块姜合齐，麻线扎定，以湿草纸包裹入微火内煨，以姜焦香为度，取出。将蜣螂去其翅足，研为细末，用薄荷汤下三分。
●治呕吐不止方
採嫩芦根洗净，石臼捣碎，用水煎汤，时时饮之便愈。
●治霍乱方
藿香（一钱）　香附（一钱）　甘草（一钱）　陈皮（一钱）
上水一大盅，煎五分服。重者加一倍煎服。
●消食化气丸
苏子（水洗净，炒，取末，二两）　香附米（水洗净，炒取末，二两）　白豆蔻（面包，面熟为度，取末，一两）　砂仁（炒，取末，一两）　广陈皮（水洗净，晒乾，取末，三两）　南星（一……夏制度）　山楂（水洗净，去核晒乾，取末，三两）　白茯苓（取末，……末一两五钱）　白术（土炒，取末，八两）　枳壳（麸皮炒，去皮为末，一两）　沉香（一两，取末，须入水即沉者方可用）　神麴（炒，取末，三两）　广木香（取末，一两）　半夏（用生姜、皂角、白矾各二钱五分，同半夏五钱同煮为末）　川芎（晒乾，取末，一两）　萝卜子（炒，取末，一两）　粉甘草（炒，取末，一两）　麦芽（水洗净，炒取末，三两）
上净药末十九味，共三十七两，米糊为丸，如绿豆大。每服或三钱，或四钱，淡姜汤送下。
●治中消病方
用雄猪胆一个，将川黄连末入胆内，以满为度，于老米饭上蒸之，待饭熟取起去皮。将近胆饭捣烂为丸，如桐子大。每食后用滚水服一、二钱即愈。
●法制神麴方
六月六日用连芒大麦碾面五斤或十斤，量面多少以洗净紫苏、寥草、生姜各取汁一器，共和前面揉捏作饼，每个约重一、二两。内以猪叶一层，外以素纸封裹之，晒二、三天贮竹篮内，高悬透风处，不可与雨露相侵，虽蛀不妨，常检看。展晒一天，照旧悬之，陆续取用。用时将面打碎炒过，以纸铺地上，器物复之，去火毒方妙。
●治脾胃湿盛方
水和麦面一团，包一白萝卜于内，入灰火中慢慢煨焦取起，去萝卜，将面为末，每日空心白汤调五钱服。
●安胃散
人参（五钱）　白茯苓（一两）　白术（一两）　甘草（五钱）　砂仁（三钱）　食盐（五钱）
用广陈皮一斤，去白晒乾，以前药加水十碗煎五碗，滤去渣澄清，然后入橘红煮乾为末，每服一钱，以白滚汤浸半时即澄清，饮清汤。
●治翻胃丹方　小儿疳症服之亦效。
蜣螂不拘多少洗净，用新瓦焙乾为末，每服五分，以大麦汤送下即效。
●治膈食方
猫胞（一个，新瓦焙乾存性，不可枯焦。猫初生时取，迟则猫自食之）
为末。每一钱加麝香五釐，每服五分，烧酒下。
●治膈气神效方
将老狗一只，不拘黄黑，缚定衔枚，捆嘴倒挂出涎一碗，用大附子一个，重一两二、三钱者，咀片放在涎内煮乾捣烂，加朱砂一钱，麝香二分为一丸，与病人嗅，又放在口内略噙湿，取出手搓，又嗅。如此嗅两、三日即愈。
●治膈噎神验方
用蛇吞鼠在腹中者，取出。将鼠连毛烧灰存性，好酒调服立效。

安神门  ***************************
●天王补心丹　出《道藏经》
人参（一两）　生地黄（二两，酒洗）
丹参（一两，酒洗）　玄参（一两，酒洗）　柏子仁（一两，拣去油者）　当归（二两，酒洗）　远志（……两，去心）　白茯苓（二两，去皮）　百部（一两，洗）　酸枣仁（一两，炒）　杜仲（净一两，姜汁炒）　石菖蒲（净，五钱）　桔梗（白者，一两）　天冬（二两，去心）　生甘草（一两）　麦冬（二两，去心）　五味子（五钱）
上为末，炼蜜为丸，芡实大，朱砂为衣，临卧嚼服一丸。久服有通神之妙。
●天王补心丹
宁心保神，益血固精，壮力强志，令人不忘，清三焦火，除惊悸，生精气，润咽乾，养元气之上剂也。
丹参（一两二钱二分）　熟地黄（一两四钱四分）　百部（一两六钱）　牛膝（一两三钱）　白茯苓（一两三钱三分）　玄参（一两三钱五分）　酸枣仁（一两一钱三分）　当归（一两一钱四分）　远志（去心，一两六钱五分）　柏子仁（一两五钱）　甘草（一两六钱）　石菖蒲（一两一钱四分）　天门冬（一两六钱）　金箔（二十张）　五味子（六钱）　杜仲（炒，去丝，一两三钱三分）
上为细末，炼蜜为丸，如弹子大。每用一丸，卧时空心红枣汤化下。此藏经梦授原方也。
●琥珀安神丸
川黄连（八两，酒洗）　当归身（三两，酒洗）　玄参（四两，酒洗）　远志（二两，甘草汤泡，去心）　生地黄（三两，酒洗）　生甘草（一两）　琥珀（一两）　犀角（一两，锉末）　酸枣仁（一两）　白茯神（四两）　辰砂（一两为衣）
上为末，莲子灯心汤为丸，绿豆大，辰砂为衣，食远灯心汤吞五十丸。
●牛黄清心丸
胆南星　白附子（煨）　半夏（用皮硝，滚汤泡五次，又用皂角汤泡一次，又用明矾泡一次，共七次。晒乾捣粗末听用）　川乌（用面包煨熟，去面不用已，上四味，各一两）　蝉肚郁金（五钱）
上五味为粗末，腊月黄牛胆三个，取汁和煎药拌匀，仍入胆内，扎口悬于风檐下，至次年方用配后药：
芒硝（一钱）　辰砂（一钱）　雄黄（一钱）　南硼砂（一钱）　片脑麝香（各少许）
上为细末，取前胆内药一两二，共一两四钱，用稀糊丸，大豆大，金箔为衣，每用一丸姜汤化下。

蛊胀门  ***************************
●治大人水蛊肿胀　百发百中，可除患根。
大敦（一两）　甘遂（好连珠者，一两）　芫花（醋炒，一两）　葶苈（炒五钱，另研）　泽泻（一两五钱）
上先将四味为末，后加葶苈末和匀，酒煮糊为丸，如梧桐子大。每服二十丸，随人虚实加减。其药引俱先夜煎成次日五更服。头一日商陆汤下；二日灯心汤下，俱取黄水；三日麦冬汤下，取白水；四日用田螺四个煎酒下，取腹水；五日大鲫鱼二个煎酒下，取五脏六腑水皆尽；六日木通汤下；七日栀子汤下，肿消蛊散。忌盐、酱、房事。再服后药七日毕，方服盐。
●开盐服药方
泽泻　赤芍　白术　茯苓
上各等分为末，用鲫鱼一个，去肠入盐、麝少许，药入鱼肚内焙乾为末，每服二、三钱，姜蚕煎汤。
●又方
用乌鱼一个，剖开去肠，将大蒜实腹中，用黑丑少许入内，以纸封固煨熟食之，数次水去疾愈。
●又方
取桕油树向阳嫩枝，刮去外粗皮，并去中心捣取自然汁一碗，和面半斤作一饼，入笼床内蒸熟，分作四块，每日用好酒空心送下一块。轻者二块即愈。
●五皮汤
大腹皮（上）
茯苓皮（中）
陈皮（上）
青皮（中）　姜皮（中）　赤茯苓（下）
萝卜子（中）　苏子（下）　槟榔（中）　木香（下）
葶苈子（下）　车前子（下）　麦门冬（中）　木瓜（上）
白术（上）
上水二盅煎八分，服愈再服大健脾丸方，可脱体。
●敷脐方
苎麻叶（五月五日收，阴乾揉碎，每次用，二钱）　大叶　蓼草（一钱）　商陆叶（一钱，用根白者）
血见愁叶（一钱，以上俱揉碎）
将四样叶加水半碗，入铜铫火上熬滚，加麝香半分，乘热入竹筒置脐上，如冷再熬热，每熬三次，内眼五皮汤。
●治痞块方
白芥子（一两）　川芎（大者，一个）　白芷（一钱五分）　麝香（五分）
先将川芎、白芷为末，临期白芥子、麝香各研极细，头生醋调匀为膏，贴患处。
●治痞方
用黄狗脑一个，入麝香一钱，共捣如泥熬。患处用布袱扎定，二、三日即消。
●又方
用大蓼子，即水仙子为绝细末，少加面调和，做一个团置痞上，以火熨之，数次即消矣。
●治单腹瘴　即蛊症。
用葫芦上小下大者，并内子穰置新瓦上焙乾，将木器研为末，酒调服。吐尽，泻尽，消饮汤补上方愈。
●治蛊腹方
用极苦匏穰榨去苦水，用灰面为末，如0大，五更空心用滚水送下九丸。此药服后，便作吐泻。脾胃弱者慎之。
●治灸痞法
凡痞块，自一岁至六十岁俱可灸，但灸疮不发者难治。乃辽左戴神医所授法。神效。
择破日，令患人清晨勿饮食，一进门槛内，即睡倒地上，将病人男左女右手，以掌至指根长短为则，在肛门往背上比得停当以墨记之，取艾，用七枝艾，用七姓人揉熟。患者头前、地上摆七壮，如王字样□，取七壮之尖灸病人穴上，余即一齐灸地。临灸咒曰：乾元亨利贞天地之德也。炎毕，至日将落地，方许吃粥、鸡肉等物发之。忌生冷七日。此日但换门槛可灸数人。灸毕，将患人身下灰土并灰俱扫，令人送在十字路上，弗可回顾。若遇人神在腰，虽破日，不宜炎。


卷四  ——————————————————————————————————————————————————————————————————————————————————————————

疟疾门  ***************************
●截疟丹神效　发过三、四次者方可用。
水银一两，硫黄五钱，为末微火炒死，加人言五钱，同置炉罐内，用泥封固，升打三炷香，待冷取出。又黑豆四十二粒，水浸烂研碎为丸，如赤豆大，朱砂为衣，该发日五更用井花水向东服二丸，熟睡一时即愈。过五更虽服不效。
●柴苓汤　初发一、二日服之。
柴胡（一钱五分）　黄芩（一钱）　猪苓（五分）　泽泻（五分）　白茯苓（八分）　白术（一钱五分）　厚朴（八分）　甘草（三分）　人参（五分，量用）　香薷（暑天用，二钱）
上水二碗，煎一碗，服一、二剂用后药，百发百中矣。
●又方　三、四日服。
柴胡（八分）　黄芩　半夏　青皮　草果（各一钱）　苍术（五分）　槟榔（五分）　川芎（三分）
上用水一碗，酒一碗，姜三片，葱三根煎一碗，温服，取微汗。
●治感寒疟方
青皮（五分）　半夏（七分）　柴胡（八分）　乾葛　乌梅　紫苏　藿香　当归　人参　黄耆　白术（各五分）　川芎
姜三片，水一盅，煎八分，食远服。渣再煎。
●治伤食疟方
青皮（四分）　陈皮（五分）　甘草（二分）　人参（五分）　乾葛（五分）　白术（五分）
药皆王道，但君臣配合佐使之妙耳。
●又方
何首乌（一个，捶碎，约重一两者）　青皮（三钱）　陈皮（三钱）　甘草（一钱）
上水二盅，煎八分，露一宿，空心服。不论发一、二次者，一服即愈。
●又方
白何首乌（生者纸包，水湿，火煨，五钱）　厚朴　陈皮　人参　当归（各一钱）　甘草（五分）
用无灰醇酒一碗，水一碗，病发前一日下午煎至一碗，露一宿，五更复温服。轻者一服即愈，重者再服。
●又方
茯苓（一钱）　甘草（五分）　陈皮（五分）　半夏（一钱）　黄芩（八分）　柴胡（八分）　苍术（七分）　人参（虚者加，五分）　神麴（实者加，五分）　香薷（暑月加，五分）
分两俱要称过，水一盅，酒一盅，重汤煮一盅，次早空心服。忌诸物。惟食丑、鸭二味。
●又方
何首乌（一两）　秦艽（五分）
用无灰好黄酒一大盅，同煎一处，煎至大半盎，空心一服。临发前一个时辰又一服，即愈。
●又方
蜜陀僧不拘多少，好陈米醋煮乾为末，每服三分，东挑西柳枝煎汤，入酒一盅，空心及临发前一时各一服。
●治一切疟方
柴胡（三钱）　陈皮（五分）　知母（三钱）　当归（一钱五分）
水盅半，煎八分，食远服。

痢疾门  ***************************
●禁口痢方
鹿角（煅存性为末，三钱）
大人三钱，小儿二钱，好酒送下，立时便思饮食，最妙。
●治痢神方　此药只用一服。即日见效。楮树，一名谷树，夏秋间生红实，如杨梅者便是。
採楮树叶炒乾为末，每服三钱，用酒一盅，加砂蜜，空心调下。白痢用砂糖一钱；赤痢用蜜七分，砂糖三分；红白相半者，砂蜜均半；禁口者加儿茶三分。
●禁口痢方
三日内胎粪烘乾，加水银一钱，麝香三分，共研和匀，用眼药罐盛之。蜡封罐内埋地下，二季取出点眼角，男左女右，其效如神。今欲紧用，以杯合定，油纸包裹藏土中一昼夜亦可。
●禁口痢方
石莲子肉、砂仁等分为末，每服二钱，老米汤调服。
●治痢疾验方
用山楂不拘多少，去核为粉，每用二杯。红加蜜，白加黑砂糖拌匀，滚水调服立时止。
●又方极效
陈皮（去白，八分）　黄连（姜炒，一钱）　厚朴（姜炒一钱）　黄芩（炒，八分）　白芍（盐水炒，七分）　槟榔末（三分）　甘草（蜜炙，三分）　茯苓（八分）　泽泻（炒，八分）　大黄（酒煮，一钱三分）　滑石（研极细，一钱）
上用水二盅，煎至八分，空心服。渣再煎。忌生冷。
●干金不换散
黄连（一两）　山楂（八钱）　苍术（五钱五分）　枳壳（二钱五分）　白术　神麴　莲肉（各四钱五分）　当归（二两）　肉豆蔻（五钱，面煨）　芍药（二两，炒）　麦芽（三钱五分）　木香（二钱）
上为末，空心服。大人三茶匙，小儿二茶匙。赤痢蜜汤下；白痢姜汤下；水泻米饮下。忌猪油、面食。
●香连丸
川黄连净（一斤，切豆大，吴茱萸汤泡，良久去汤，以湿萸同连闷过方炒，连赤色去吴茱萸）　广木香（四两）　白芍（四两，醋炒）　平胃散（四两）
上为末，醋糊丸，梧桐子大。空心，米汤下百馀丸。
●脾泻丸
白术（二两，饭上蒸）　白茯苓（二两，蒸熟）　小茴香（一　两，炒）　白豆蔻（一两，面包煨）　破故纸（二两，炒）　广木香（五钱）
上为末，生姜汤煮红枣肉为丸，梧桐子大。空心，米汤下八十丸。甚者食前再服。
●四神治痢丸　治痢疾初起，经验如神。
川黄连（一斤，用吴茱萸二两，汤泡过乘湿同炒乾，去吴茱萸不用）　广木香（二两）　槟榔（四两）　壮大黄（四两，酒蒸）
上为末，醋糊跌丸，梧桐子大。空心，米汤下八十丸。未效再服百丸。有积去积，无积即止。
●秘验止久泻痢丸
黄丹（一两，飞过）　明矾（一两）　黄蜡（一两）
将蜡熔化于小铜勺内，次以丹、矾末和入，乘热急手为丸，如豆大。每服二丸，空心米汤下。小儿用一丸。
●驻车丸
川黄连（一两，酒炒）　当归身（一两，酒洗）　乌梅肉（五钱，焙乾）　真阿胶（一两，蛤粉炒成珠）　乾姜（五钱，炮黑）
上为末，将阿胶化，和面糊丸小豆大。空心清酒下百丸，未效再服。
●治诸般泄泻方
白术（二两）　白茯苓（一两）　猪苓（一两）　肉桂（五钱）　泽泻（二两）　车前子（二两）　香附（五钱）　缩砂（五钱）
上共为末。大人每服一钱五分，小儿五分，清米汤调下。煎药亦可。
●治久泻诸药不效
硫黄（一分）　绿豆（六粒）　胡椒（五分）
上共研为末，饭为丸，温汤送下即止。
●泄泻方
白术（一钱）　破故纸（一钱）　五味子（一钱五分）　乾姜（一钱，炮）
上为末，果糖为丸，每服一钱。
●治红白痢膏药
巴豆（新者，不拘多少研成泥）　雄黄（明净者，研极细）
上将雄黄末少许，入巴豆研成膏。先将病者眉心中穴用水洗净，将膏摊油纸上，每用0如此大贴穴上，壮年一炷香；老幼半炷香或三、四寸，视人大小用之。香尽即将药轻轻揭去拭尽，神效。
●木香槟榔丸
广木香（三两）　黄连（四两，吴萸汤泡过）　黄芩（四两，酒炒）　槟榔（八两）　陈皮（八两，洗）　青皮（四两，醋炒）　莪术（五两，煨）　黄柏（四两，盐水炒赤色）　黄丑（八两，炒）厚朴（四两，姜炒）　壮大黄（四两，酒蒸）　枳壳（八两，麸炒）　香附（米制）　乾姜（三两，炮）　当归（八两，酒洗过）
上为末，以白水跌丸，绿豆大，不时服，白汤吞下一钱或钱半。
●秘传香连丸
专治赤白痢、水泻，如神。
川连（去毛芦，一斤）　川归（一钱五分）　白芍药（炒，二钱五分）　木香（二两八钱）　川芎（二钱五分）　车前子（炒，一钱五分）　生地（二钱五分）　厚朴（炒，一钱五分）　白茯苓（二钱）　木通（一钱）　枳壳（炒，二钱）　吴茱萸（炒，四两）　槟榔（二钱）　白术（炒，四钱）　黄芩（炒，二钱）　香附（炒，一钱）　陈皮（炒，一钱五分）　苍术（炒，一钱五分）
上药除川连、木香外，仍十六味用水七碗煎至四碗，滤去渣，将汁煮川连，干为度。将连晒乾同木香研为细末，其木香下时不可见火，用老米粉以好米醋打糊为丸，如梧桐子大。每服三十丸，白痢姜汤下，血痢细茶下。
●治禁口痢秘方　极危急，心胸微有热气亦能治之。
大蓖麻子（去壳，四十九粒）　巴豆（去壳，四十九粒）　牛黄（一钱五分）　麝香（五分）　雄黄（五分，用透明者）
朱砂（五分，用明透者，阴砂不用）　冰片（一分）
上共为极细末，和前麻子、巴豆研如泥，加葱汁少许，白蜜少许为丸，如榛子大。先将纸贴患者眉心，纸上安药，药再用膏药贴之，眉心皮肤肿起即愈。如不肿者不治。
●治痢如金丸　血痢效。
阿胶（一两，蛤粉炒成珠）　黄连（三两，酒炒）　当归（二两，酒洗）　白术（一两五钱）
俱研为细末。炼蜜为丸，如梧桐子大。每服二钱，白汤下。须在七日后，方可服。两、三服即愈。
●养元散　治泄泻不进饮食。
糯米一升，水浸一宿，滤乾燥，慢火炒令极熟，入山药一两，共为细末。再人胡椒末少许和匀，每日清晨砂糖入滚汤调服，大有滋补。久服之其精寒不能成孕者亦孕。
一方加莲心（去心皮）、芡实、山药各三两尤妙。
●治禁口痢诸药不效
粪蛆不拘多少，洗净瓦焙乾为末。每用一、二匙，米饮调服，就能思食，大效。
●治禁口痢验方
腊肉骨烧灰存性，碾为极细末，好酒送下二、三钱，即能饮食。
●治久痢方
槐花（四两，炒）　牛皮胶（二两，炒成珠）　枯矾（一两）
俱为细末，炼蜜为丸，桐子大。每服三十丸，空心，姜糖汤送下。不数服，即愈。
●治禁口痢方
用大田螺一个，小者用二个，去壳人麝香一釐，纳脐内包之。

下部门  ***************************
●治小肠气偏坠神效方
猪苓　赤茯苓　泽泻　白术　橘核　小茴香　木通　枳壳　木香　川楝子　沉香　乌药（盐水炒）
上等分，酒一盅，水一盅，煎八分，有食积加酒麴二钱，空心服，取微汗，一贴立愈，大者即消。愈后用后酒方断根不发。
乌药（盐水炒）　小茴香　木通　滑石
上等分，布袋盛入无灰酒二、三斤煮透。另用小瓦罐盛，用口早晚随意服之。
●又方
大茴香（一两）　枳实（一两）
将二味共炒，好酒一壶煎服，取微汗愈。
●治阴囊湿痒验方
吴茱萸煎汤加盐洗，妙。薰目侧昏。
●又方
用菟丝子煎汤洗一、二次即愈。
●治大小便不分方
用梨园子弟头戴皮盔刮下里面皮，烧灰，白滚汤调下三钱。
●治大便不通神效方
猪粪烧灰存性，加皂角末拌匀，先用竹筒入肛门内，将药吹入，倾刻即通。
●治小便不通方
取过路蜈蚣草一把，用盐同捣，入麝香少许敷脐上；外用皮硝四围围住，将纸二、三层遮肚皮，熨斗熨之立通。如冬月，用乾末。水调用之。
●治大小便不通方
木鳖子七个，去壳捣为泥，加麝香半分，将面摊薄饼二个，乘热放药中间，两饼合定，下饼钻数孔贴脐，取热气入脐内，外用布缚之立通。
●治大小便不通方
用蜗牛三个，连壳捣，放脐中，以手揉按之即通。加麝香一分更妙。
●急救受热小便不通丹方
因受热，小便数日不通，小腹胀痛不堪者。用蜗牛一、二条去壳，安放病人脐中，入冰片少许于蜗牛，即化为水。腹内一线凉，下小便即通。
●治小便出血方
用麦门冬四两，去心，煎汤频服。
●治小便不通方
用生芝麻一合，碾碎。用冷水一碗调送下，时刻即通。
●治小便血淋
用郁金煎汤半盏，韭捣汁半盏，空心热服，服后以糕压之。
●治便血方
乌梅肉（二两）　槐花（一两）　柿饼（五个，同乌梅肉蒸熟）
柿饼五个，烧灰存性，共为丸。每服空心白汤送下六十丸。一、二服即止，服尽永不发。
●治大便不通方
用新荷叶蒂七个，剪如钱大者，烧灰存性，白滚汤下，立时便通。如无新者枯荷叶亦可。
●治偏坠丹方　起不久者神验。
用小黑马料豆，以患症本人一岁，豆一粒。其人若干岁，用豆若干粒。每早晨以滚汤送下，服久自愈。大豆无效。
●治偏坠方
用紫苏根煎汤一大桶，坐在汤内，若汤冷再加热汤。上身用棉被裹好，不许透风，待一桶汤冷即入床睡，用炒紫苏一合研末，好酒一碗服之。
●治崑崙气方　即奔豚气。
用覆盆草一斤，好酒五斤入瓶内，重汤煮熟食酒，即愈。用酒八斤即除根，甚妙。
●治疝气
用麦麸二升，入锅内炒黄色，泼下好酒一碗在内炒乾，用软布分为二包。先将葱、椒煎汤洗阴囊，软时将前炒熟麸扎在阴囊上，仍用荔枝核七个打碎，葱七根，煎好酒一碗，再用雄羊角极细屑一钱，入酒内乘热带屑吃下，立愈。取羊角屑须用火煨脆刮下为妙。
●治沙淋血淋痛不可忍久远不愈方
用生天门冬捣汁服，半盏即止。
●治绣球风验方
五倍子（微火焙脆，研细末）　孩儿茶（碾细末）
上二味等分和匀，有水者干洒上；无水燥痒者，以醋调搽愈。

扑跌门  ***************************
●接骨神方
巴豆（一粒，用竹纸包，打去油极净）　半夏（一个）　土鳖（一个）
上共捣为小丸子，好生酒送下，重者全服，轻者半服。
●又方
用白雄鸡一只，如伤手取翅上毛，伤足取脚上毛。将稻草细扎烧灰，毛管上再加火烧存性，先用绵将患手包住，用头生酒调毛灰七分，服一、二个时辰其痛即止。如仍痛不止，再服三分，切不可多服。
●又方
取接骨藤去叶并粗硬者，捣烂和生酒糟炒熟，敷上。痛即止，断即续。
●治面目扑跌青紫方
用半夏磨汁，涂之立消。
●治青肿疼痛方
上用熟麻油与酒同煎，服之卧火烧地上，疼即止，肿即消。
●土鳖方
土鳖不拘多少，用好烧酒浸死，晒乾听用。每用土鳖一个，入雄黄一分，朱砂一分，麝香三釐，乳香六釐，没药六釐，共研为极细末，以小瓷罐盛之，勿令泄气。
凡遇跌打损伤垂死者，只能入药即效。每服一分起，至一分五釐止，再不可多用。凡服药时，先以瓷杯盛酒调药与服。不能自吃者，灌入口内，讫再用好酒，尽其人平昔酒量饮至醉，以被盖，令睡至醒时，自然肿消痛减。如大人被伤，初服即一分五釐无妨；若小儿被伤，只八釐或一分止，不可多服。
●治跌打损伤方
土鳖（火煅存性）　半夏（炒）　归尾　乳香（去油）　巴豆霜（去油，另研）　没药（去油）　白硼　血竭（各一钱）
共为末，烧酒为丸。每丸重一分，每服只一丸，磨下酒尽醉，出汗为度，次日全好。其巴霜另研细再入药。
●治破伤风方
凡出血不止者，当归末敷之。
●又方
班鸠血下酒，立愈。
●治金疮如神方
鱼胶洗净，用麻布包，煮烂，隔布绞出，乘热加乳香二钱，没药二钱，各为末，银朱六分共和合捣匀。用新青布一幅，针钉四角于新板上，以竹刀将前胶药匀摊布上，候乾收贮。待用时量伤处大小，取前药人滚水内，待和软如膏药摊青绢上贴伤处，痛血即止。如将愈时，有一深眼仍以前药热软塞之即愈。
●金疮方
治跌扑损伤、刀剪㾾疮、湿疮破者，用此敷上即止疼。此药不能久留。
生猪油（四两）　白芨（一两）　芸香（二两）　樟脑（二两）　孩儿茶（一钱）　乳香（一钱）　没药（一钱）　真轻粉（一钱）
上为细末，先将猪油熬化去渣，次入白芨、芸香；又次樟脑，取起不入火，候冷些再加没药、乳香、儿茶，又冷些再加轻粉成膏。凡遇被伤血未止者即敷上药，微疼片时，扎定立愈。如有脓，用花椒、葱煎汤，净洗再敷。
●治金疮血出不止方
用炒原蚕蛾末，敷之立愈。
●又方
用麦面搽上，血立止。
●又方
用半夏为末，搽上止痛，结皮而愈。
●治刀疮方
降香节（四两）　五倍子（四两）　真山漆（五钱）
共为末，搽上即愈。
●金疮方
松香（研细）　头发（烧灰存性）　栎漆花（干晒，研细）
以上等分和匀，研极细敷伤处。
●又方
以老松香研极细，撒伤处即好。
●治跌扑损伤丹方
以新鲜螃蟹壳放屋上露一宿，取下。以新瓦于炭火上焙乾，研细末听用。凡人跌坏，从高坠下及被打伤者，以好酒送下一钱，或一钱五分至二钱止，任意饮醉，以被盖睡醒即好。若无鲜蟹壳，醃蟹壳亦好，只是放屋上多露数宿去咸味。
●治金刀伤跌打等方
端午日以韭菜与风化石灰捣匀成饼，贴壁上阴乾取下为末，敷。金刀伤神效。
●治杖疮不用膏药
先用滚水洗揉软，后用有气水，头垢以清水调匀敷上，用操软油纸扎定五、六日，即结疤不害。
●又方
用大黄、当归尾、半夏俱为细末，生蜜调敷，妙。
●治跌打金疮方
风化石灰、血见愁、马齿苋、旱莲草，韭菜，于端午日捣成饼，阴乾研细，敷患处。指断可接。

火疮门  ***************************
●治汤火烧方
用大黄为末鸡子清搅匀，调敷患处。
●又方
汤火伤破与未破，俱用好酒半盅，鸡子清一个，用银簪和匀，敷患处立止。
●又方
用未出毛小鼠浸真香油内，将油搽患处，未破者即愈。己破者亦即效。
●又方　换桐油调，可治癞。
用老松树皮，名曰老龙鳞。为细末，鸡子清调患处，痛立止。
●又方
大黄　白蔹　刘寄奴（各等分）
上为细末，先用真香油搽患处，后敷上此药。如药干加香油再敷七日，即愈。
●又方
用清水半碗，真香油半杯搅匀，即时用鸡翎搽之。二、三、四日成黑皮而愈。
●治汤泡久不收口方
用杀猪毛上黑的一重，取来焙乾一钱，凤凰衣二钱焙乾，採油调敷上。
●治火疮方
用猫天灵盖烧灰存性，碾极细，用香油调搽上，其痛立止，疮亦无痕。
●又方
地上作一坑，用麻油倾人搅为泥，取敷患处，痛止疮愈。
●又方
用水鸡洗净于铜铫内炒出油，涂患处，即愈。
●灸疮膏药方
当归　川芎　芍药　白芷（各二两）　红花（一两）　头发（二两）　铅粉（十二两）
用真香油一斤半，入药熬令枯黑色，滤去药，再候滴水成珠，再下粉熬成膏。或用飞丹代粉亦可。
●治汤泡火烧神方
用白石膏一合许，为极细末，加生桐油一杯为膏，敷患上。其热即平，其疼即止，不坏皮肉，肌肤如故，妙不可言。
●治火烫疮妙方
用蚌蚬带肉烧灰存性为末，干则香油调敷，湿则乾掺。
●治汤火方
用风化石灰半碗，掺入新汲井水满碗，以真麻油一匙入水搅之，取其泛水面石灰搽患处，大妙。又以雪水调搽尤佳。

瘰疬门  ***************************
●内消瘰疬秘传经验方　未溃者内消，已溃者亦愈，外贴太乙膏收口而愈。
夏枯草（八两）　玄参（五两）　青盐（五两，火煅过）　海藻（一两）　天花粉　生地（酒洗）　贝母　海粉　白蔹　川大黄（酒蒸）　连翘　薄荷叶　桔梗　当归（酒洗）　枳壳（麦麸炒）　焰硝　甘草（各一两）
上为细末，酒糊跌为丸，绿豆大。食后临卧低枕用白汤吞百馀丸，就卧一时妙。
●经验瘰疬方
地胆、川芎、连翘等，木通、甘草、赤芍药、当归尾、姜制两头光。先服煎药。
夏枯草　川山甲（壁土炒）　生地　川芎　茯苓　山慈姑　皂角刺　贝母　甘草　羌活　赤芍　白芷
各等分，水煎服。四贴后再服末药。
●未药方
大川芎　甘草节　木通（各一两）　连翘（五钱）　赤芍（一两）　当归尾（酒洗，一两）　白附子（姜制，一两）　紫背天葵（背紫面青，根如鼠粪，姜汁炒，一两……）
共为细末，每用五钱，分作十贴，每贴作三次服。黄耆木通汤下；半夜姜汤下；早晨酒送下。其患溃烂者，加黄耆一两在内。
●治瘰疬丹方
用蓖麻子四十九粒，去壳取仁，碾去油，分作七处，用白棉纸将麻仁扎包，再用……内外用纸糊安蒸笼内蒸熟，每晨……其疮自绽裂，出浓物流尽即愈，不必外贴膏药。
●治瘰疬内消丸
用江西淡豆鼓，每岁一粒，酒浸涨，加麝香半分同为丸，如绿豆大，临卧酒送下。初起极效。
●治瘰疬方　先服数贴，再服后丸药。
当归（酒洗，八分）　黄耆（蜜炙，八分）　贝母（去心，一钱）　金银花（一钱）　薏苡仁（一钱）　天花粉（一钱）　桔梗（六分，炒）　连翘（八分）　陈皮（七分）　白芷（七分）　甘草节（三分，炙）海藻（七分，酒洗）
水二盅，煎至一盅，食后服。气实者加青皮（麸炒）四分；气虚者加人参五分；妇人加香附（制）七分。后丸药只可三、四服，须三日一服，或五、七日一服。不宜多用。
●内消瘰疬丸
羊角一对，以威灵仙四两共入瓦罐内，加清水煎一日，待角软取出，以药刀切片，用新瓦几片烧红，将角铺上，焙炒起油烟碾末，每灰一两加广木香一钱、白芥子二钱，以蜂蜜为丸。每服一钱，用槟榔二斤陆续煎汤送丸药，或夏枯草代之亦可。愈七后，大便下黑羊屎，小便黑水。如妇人有疾，开两[枸攵]皆可服之。切忌生冷、煎炒、房事。
●又方
用团鱼一个，约重二斤者，破开肚将川山甲四两剁碎，塞在鱼肚内，用稻麦穗火慢慢煨熟，至黑脆存性取出为末，以夏枯草熬浓汁，丸如弹子大。每服一丸，酒食后送下。至重者不过十二丸即愈。
●治痰核方
天南星捣烂，滴醋调敷即消，效。

杨梅疮门  ***************************
●治杨梅漏毒方
川芎（三钱）　牛膝（三钱）　千年矮（一两）　土茯苓（四两）　杜仲（三钱）　当归（三钱）　铅粉（二两）　桑寄生（三钱五分）
用水四碗，煎二碗，作二次服，再复查其疾。原未吃轻粉，其铅粉即不须用。
●搽杨梅毒漏方
用好杏仁四十九粒，轻粉五分，将热茶泡杏仁去皮尖，轻粉人内捣如泥，用时将雄猪胆调匀搽上。
●治杨梅痈漏方
土茯苓（四两）　甘草（五钱）　川乌（五钱）
用水三碗，煎二碗，空心服。渣亦用水三碗，煎二碗，临卧时服。午时亦用前药加猪肉半斤，照前煎服，渣亦照前，并申时服。忌盐六十日，又忌鹅、羊、猪首，蒜。
●治杨疳溃烂方
大田螺五枚，用板夹定，日俱向上，将靥拨开，每个人冰片二、三釐，螺肉俱化为水，其水调杭粉五、六钱，复装入螺内。外以盐水做黄泥封固，炭火炼三炷香为度，候冷去泥，取螺研细末听用。治时以葱汤水洗净，以药末轻轻搽上患处，即时痛止。数次即愈。
●经验便毒方
生矾三钱，重者五钱，研粗末，好生酒下，吐时先忍耐，出汗即愈一半，次日全消。
●又方
姜蚕（微炒）　当归尾　白蔹　瓜蒌子　大黄（锦文者）　五灵脂　木鳖子（去壳）　金银花　穿山甲　皂角刺牡蛎
各等分，用水二盅，煎一盅去渣，食前温服，以利为度。
●治疳疮方
羊脑甘石（煅过，投黄连汁淬，一钱）　珍珠（二分，炼）轻粉（好者，一钱二分）
共碾为极细末，先用甘草水洗过，搽患处。
●治杨梅疮方
八角茴香（蜜炒，五钱）　薏苡仁（蜜炒，一钱五分）　黄柏（一钱五分）　槐角米（一钱五分）　猪牙皂角（一钱五分）　山桅仁（一钱五分）　血竭（一钱五分）　黄芩（一钱五分）　土茯苓（十两，用鲜白者，以木槌打碎，忌铁）
以上作一剂，咀制过，连制七剂，每剂用水十碗，煎六碗，作一日不拘时服完。用猪肉脯嗄，其渣次日用水八碗煎五碗，亦作一日服完。连进七剂，分十四日服完即妥。妥后再服黄连解毒汤三剂，永无后患。其面上者，先用轻粉一钱，杏仁七粒，共研捣，用雄猪胆调，点上即好。有鹅胆调药亦可。
●王府秘传治杨梅疮方
用癞虾蟆一个，大者为佳，红眼者有毒，不可用。取时不可拿重，恐走蟾酥，宜用圆口小瓶一个，置于地上，缓缓赶其自进。量能饮酒半斤者下酒一斤，须折半斤可服。其瓶口用木针针固，仍以纸条封紧，不可出气，慢火煨煎。先将瓦瓶与酒共虾蟆称过斤两，若干煎折半可住火，除去虾蟆，只取清酒温服。服后即将棉被复暖取汗，干，方可起动。更勿坐立当风处，恐人风气。若上部疮多，略吃些粥服；若下部疮多，空心服。如一服未全愈，停三、四日再服一个，决全妥矣。且终身不发，屡用屡效，不可轻忽。
●治杨梅疮妙方　先服防风通圣散二、三剂，再服此方更妙。
木鳖子（十个）　川楝子（十个）　白鲜皮（一两）　白蒺藜（八钱）　金银花（一两）　五加皮（一两）　土茯苓（三斤）
水十碗，大砂罐煎至七碗，不时当茶服。渣再煎。
●加味仙遗粉散　专治远年杨梅风漏、筋骨疼痛、轻粉毒。
土茯苓（二斤，忌铁）　荆芥（一两五钱）　防风（一两五钱）　五加皮（一两五钱）　白鲜皮（一两五钱）　木瓜（一两五钱）　威灵仙（一两五钱）　生地黄（酒洗，一两）　当归（酒洗，一两）　白芍药（一两，炒）　白茯苓（一两）　川芎（一两）　牛膝（一两，酒洗）　杜仲（炒去丝，一两）　白芷（一两）　地骨皮（一两）　青风藤（一两）　槐花（一两）　黄连（一两）
共十九味，咀片作十贴，每一贴用水一盅半，白酒一盅煎熟。疮在上，食后服；疮在下，食前服。渣再煎。每一日服一贴，煎二次合为一处，使浓淡得均，分作二次温服。其药渣逐日晒乾，至三贴共煎汤洗浴。初服五贴之内疮势觉盛，乃毒气攻外，勿惧。轻者至十日内可见效；重者虽二、三十贴无妨。此药亦补元气，但要切忌房事、茶、生冷、煎炒、鸡、鹅、牛羊、血、虾、猪蹄首各发物、动风之物味，只用雄猪肉而已。
●解轻粉毒方
当归尾（一两）　赤芍药（五钱）　薏苡仁（五钱）　枳实（一两）　金银花（五钱）　黄芩（三钱）　桑椹子（二两）　甘草（三钱）　茯苓（五钱）　木香（三钱）
各为细末。将生桑椹子擂烂，再以荷叶蒂煎水为丸，如梧桐子大，每服百丸。鲜土茯苓五斤，皂角子四两，好生酒十壶，煮熟退火性，不拘时服，一七日见效。久远者服二七日全妥。再将桑叶、槐条、冬青叶煎水洗疮，即将桑叶贴疮，一日二换，只用土茯苓汤为饮嗄饭。忌茶、丑、鹅、铁器。
●治下疳验方
炉甘石（一钱）　珍珠（一分）　轻粉（一分）　冰片（半分）　灯草灰（少许）
其炉甘石先以黄柏煎水一盂，去柏听用。以炉甘石入炭火煅红，取出淬入黄柏水内，取起入火又煅红，取起又淬入黄柏水内，如此者七次方可用，其珍珠用面包裹入内煨，俟面熟取起，去面将珠研末，同炉甘石、轻粉、冰片、灯草灰共研极细匀，用眼药小瓷罐盛之听用。每用时，先以温茶洗患处，后上药。只二日内即效。女人患此亦效。
●治便毒妙方
当归尾（五钱）　核挑肉（五钱）　生芒硝（五钱）
用水二碗，铜钱三个，同煎至一碗，再加生大黄五钱，入药内少煅，露一宿，空心温服。服后待行三、四次，方可饮食。其大黄要壮浪者方好。
●治便毒验方
防风（一钱）　荆芥（一钱）　白殭蚕（八分）　全蝎（三个）　生黄芩（八分）　白芷（六分）　斑蝥（七个）　天花粉（八分）　当归尾（八分）　皂角刺（八分）　地榆（六分）　芒硝（四钱）　穿山甲（八分）　大黄（八分）
水一碗，生酒一碗，浸一宿，空心煎服。渣再煎。服此药少倾，痛不可忍，一解方止，毒即消。神效。
●治便毒己溃不能长肉收口丹方
先取肥熟狗肉二、三斤听用。将熟狗肉汤热洗疮口净，将精肥狗肉渐渐推入疮口内令满。外用绢袱扎定，不可走动。安息数日，疮肉渐长，狗肉渐出。狗肉出尽，疮肉长平。神效。
●治杨梅疮方
靛青花（一钱）　面粉（爆黄色，一钱）　心红（五分）
共碾细末，作条薰之，无不效。
●治下疳方
用软石膏火煅候炮起止，人水煮之，三炷香力度。每钱加冰片一分，用见猪蹄骨髓熬油，入酒盅水内去火毒调搽，先用苦茶洗净。
●又方
红氁五分（烧灰）　儿茶（三分）　定粉（五分，煅过）　血馀（五分，烧灰）
共为末，苦茶洗净，搽上立愈。
●又方
用旱螺蛳瓦上炙脆为末一钱，轻粉一钱，碾末和匀，将第二次米泔水温热，日洗三次，掺上即愈。
●又方
用人中白煅过，碾极细末，掺上至妙。
●又方
用陈石灰为细末，入冰片少许，掺上即愈。
●又方
白术（一钱，烧灰存性）　轻粉（一分）　冰片（五釐）　青鱼胆（二分五釐）
苦茶洗搽，妙。
●又方
用番白草半斤，甘草、地骨皮少许，煎汤洗。每日洗六次，洗六日即愈。
●又方
冰片（五釐）　孩儿茶（一分）　鸡褪（哺鸡壳内皮也，一钱）
除冰片，俱烧灰存性，碾极细，白滚汤洗净，掺上即愈。
●治鱼口未破方
胡桃一个，劈为两开，一半去肉，放明矾在内；一半留肉在内，合为一个，用湿草纸包定，灰火内煨过存性，好酒送下，立愈。
●治服轻粉
用川椒一斤，检净。将黑铅四两，锤薄片剪碎，同椒炒褐色，去铅，将无灰酒五斤浸。外用鱼胶炒成珠，研细为末。每服二钱，花椒酒送下。
●红粉方　治轻粉杨梅毒。
水银（五钱）　火硝（五钱）　白矾（五钱，分一半火烧为末）
将矾半熟，火硝共为细末，入小铁锅内成窝，入水银在窝内，用磁碗盖住。以蚯蚓粪封口，潮土拥碗齐碗底，底上放湿纸固在上，用草火慢烧四炷香，围纸烧灰为度。
●治横弦初起
用二、三寸活鲫鱼一个，连鳞带肚捣烂，用鲜山药一段，共捣如泥，敷患处立愈。


卷五  ——————————————————————————————————————————————————————————————————————————————————————————

乳痈门  ***************************
●治乳痈肿
蒲公英（二两）　金银花（五钱）
二味捣烂如泥，以酒一碗和匀，以绵滤出药酒，食后服。其渣把在乳痈肿上，便觉思睡，即愈。
●又方
蝉蜕（四个）　沉香（三分）
二味同研为末，好酒调服。
●又方
用新桑叶研烂，厚敷患处，复以桑叶盖之，用手帕缠定，一宿即愈。
●又方
兔儿一枝箭，或五叶，或六叶，蒲公英二味等分，煎酒服。渣再捣烂敷患处，即愈。
●又方
夏枯草（二钱）　当归（一钱五分）　桔梗（一钱）　贝母（一钱）　荆芥穗（一钱）　甘草（五分）
上为片，生酒一盅，水一盅煎一盅，食后服。用药渣敷乳上即消，神效。
●治乳痈方
绿豆不拘多少，将小酒浸一宿，去壳捣烂敷患处。再将皂荚烧灰存性，用好火酒煎滚调服，一、二服即愈。
●又方
用白蜡三钱，枣肉为丸，好酒送下即愈。
●治乳痈一切肿毒方
金线吊虾蟆跟半边莲同捣烂，取汁冲生酒饮。渣敷患处即愈。如不消再敷。
●治乳疡方
酸梅草洗净，捣汁冲酒，滤去渣，酒随量饮，渣敷患处。

肿毒门  ***************************
●治封口仙方　此名天疳，十有九死，可不慎乎！
鲫鱼一尾，去鳞肠捣烂，入头垢五、六钱，再极匀，加蜂蜜半杯搅匀，从外围人里面留一孔出毒气，二次全消，即时止痛。如已成形有头，将出脓或他医已治不效而出脓者，内服三香定痛饮或千金内托散，则能起死回生矣。
●三香定痛饮　千金内托散，后有歌括。
木香　黄耆　紫苏　人参　厚朴　甘草　桔梗　官桂　乌药　当归　芍药　白芷　川芎　防风　乳香　没药
上水二盅，姜三片，红枣二枚，煎八分食后服。
●治肿毒诸般恶疮痛不能忍或一时骤肿麻木不知痛痒并用此灸法
白酒麴半丸研末，入米粉半杯，好醋加盐打糊，厚敷患处。外用灯草三、四根，蘸桐油烧至或痛或痒方止。如毒盛，用布片为条烧之，必要痛痒，方有生气。以后每日灯草烧一、二次即消，或内服煎药三剂。
●又方
用上辣茱萸为末，香油调敷患处，毒即消。小儿生热疖最妙。
●又方
鱼鳞子草根四、五钱，加荣卫还魂汤一剂，水酒各一盅，煎一盅服，出微汗而愈。
●水沉膏
大黄（一两）　川黄柏（一两）
上二味焙乾为细末，用鸡蛋清调敷。将欲乾者以泉水润之，一日即消。
●治诸般疮毒痈疽发背方
清明日取蝌蚪（即虾蟆鲇），用大毛竹筒，两头留节，节上取开一小孔装蝌蚪入竹内；又将朱砂一两五钱，雄黄五钱，真麝香五分共装入竹筒内；以桐油灰如捻船封固，不可泄气，放在厕内三七之期，开筒取汁水，并朱砂、雄黄、麝香研细入磁罐内收藏。凡患者，将新羊毛笔涂上即愈。如药干疮好仍扫煎药入罐后用。
●观音露　治一切肿毒极效。
蝌蚪（七十个）　没药（二钱，研）　乳香（二钱，研）　蟾酥（二分，研）　麝香（七釐，研）　芒硝（净，七钱）
上六味，共入小磁瓶内，用黄蜡封口，埋土坑内七昼夜，其药俱化为清水，连瓶收藏。凡临用时将笔蘸，涂患处，随手立消。
●治肿毒屡验方
好磁片碾极细，白酒麴各等分，用细罗筛过，醋调敷上即愈。重者再敷。
●又方
用蒜泥作饼，贴在患上。用小艾围灸之，不痛者灸至痛即止；痛者灸不痛而止。
●治百疮肿毒隔纸膏方
轻粉（五分）　百草霜（必用烧乱草柴者取效，二钱）　黄丹（五分）　白蜡（五分）　黄蜡（五分）
用真香油二两，先将土碗一只盛油煎热，将前药入内一滚为度，退火三日，用油纸敷成膏药，不必发眼。
●神验对昼方　治一应肿毒、发背对口恶疮，五岁至十岁用三分；十六岁至五旬用五分；六旬者慎用。
飞灰曲（一钱，炒，存性）
没药（一钱）　巴豆壳（七分，火煅存性）　牙皂（一钱，火煅存性）
百草霜（一钱）　巴豆（一钱，去油）　孩儿茶（一钱）　朱砂（一钱）　雄黄（一钱）
上为末，置药舌上，冰水下，泻二，三次为度。
●膏药方　能治痈疽发背、无名肿毒、内外㾾疮、杨梅结毒、瘰疬痔漏、溃瘤一切等证。每用照疮大小一张，贴。
蓖麻子（去壳）
红花　桃仁　甘草（各一两）　川山甲（五钱）　白丁香（二钱）　全蝎（五钱）　蜈松（十条）　甘遂（五钱）　土木鳖（去壳，一两）　黄丹（四两）　香油（十两）
先将前十味药浸油内半日，熬至焦黄色，滤去渣。再上火熬至滴水不散；再下丹搅匀滴水成珠住火。然后下细药。
孩儿茶　蟾酥　硼砂（各三钱）　乳香　天竺黄　没药　阿魏　芦荟　硇砂（各五钱）　麝香（五分）　铜青（一两）
上药研为极细末，入膏药搅匀，如镜面光亮，倾贮罐内听用。
●黑虎膏
治痈疽发背、疔疮、㾾疮漏一切恶疮，妇人乳疮、金疮毒犬所伤，汤火疮及跌打损伤、手头风湿等证。
金银花藤　白芨　黄芩　白芷　升麻　五爪龙藤　玄参　防风　杏仁　苦参　当归尾　五加皮　大黄　肉桂　黄连　黄耆　白蔹　黄柏　牙皂　山桅　连翘　紫草　苏木　赤芍　人参　木鳖子　汉防己　川续断　地骨皮　生地黄　木馒头以上（各二钱五分）　黄丹（七两，飞过）
上用香油十四两，前三十一味咀片，入油内浸。春五三秋七冬十日。用铜锅熬，待渣赤色，用净棕一大片，复丝绵一层，滤去渣。再放火上慢熬，柳、桑、槐、桃条作用一把，在锅内不住手搅，俟滴水成珠，下黄丹搅匀，离火下下细药。
穿山甲（二钱五分，火煅过）　阿魏（六分二釐半）　麝香（六分二釐半）　苏合油（一钱二分半）　大枫子（肉，二钱半）　檀香（二钱五分）　乳香（二钱五分）　没药（二钱五分）　血竭（二钱五分）　冰片（一分）
上为细末，用力不住手搅匀，收入磁器内，坐水盆中，露一、二宿出火毒。此膏治小儿急慢惊风，贴脐并尻尾穴。牙疼、牙疳亦安患处。
●虎在膏　治无名肿毒，恶疮风癣。
嫩松香（一两）　樟脑（一两，研）　轻粉（二钱，研）　乳香（五分，研）　没药（五分，研）　龙骨（五分，研）　川蜡（一两）
上各研细末，另包。用新瓶一个，先投黄蜡化开，次入松香搅匀，提起入樟脑在内搅匀，再将余药——投入搅成膏即止，不可硬了。油纸摊贴，更不见火。
●太乙膏　神效验方
生地黄　玄参　白芷　当归　赤芍　肉桂　大黄（各一两）　黄丹飞过，净十二两，不入油另包。
上切片，用麻油二斤。春夏浸一日，秋冬浸二日。文武火熬，以槐柳条搅，熬油黏手，药渣枯黑住火，候冷。以棕皮滤去渣，复熬油，滴水成珠，取起入黄丹，不住手搅成膏即已，俟大温，以瓦器收贮任用。
各病引子：
痈疽一切毒疮及发背、流注，年远并已成脓者，先以温水洗净，软绵拭乾，用绢片摊贴，内用冷水送下，血气不通温酒下；赤白带当归酒下，赤风眼捏作饼贴太阳穴，栀子汤下；咳嗽喉闭、喉风，用新绵包口中噙化下；跌打损伤外贴，内服陈皮汤下；腰膝痛贴之，盐汤下；吐血蛤粉为衣，桑白皮汤下；瘰疬盐汤洗贴，酒下一丸，㾾疮同治极效；经水不通甘草汤下；疥疮用麻油煎滚，取出少许和膏涂之；虎犬蛇蝎、汤火刀伤内外贴，服酒下；杨梅疮毒溃烂者贴之尤效。
●千捶膏神效　治一切无名肿毒，贴上止痛内消。小儿泄泻，少加麝香在脐上贴之立止。膏药定用布做，不可见火，将热水熬开，手捏摊布上，再用火烘，捏薄贴之，疾愈取下还可用。
松香二十斤（入锅熔化，将棕滤净，下水缸中，多用人抽拔，令白色。凉干后研为细末）　木鳖子（一斤，去壳）蓖麻子（一斤，去壳）　铜绿（四两，另研）　枣仁（水泡去皮尖，一两）　蛇床子（四两）　樟脑（另研，四两）　川山甲（锉碎炒，四两）　川乌（二两）　五倍子（一两）　甘草节（二两）　白芷（四两）　草乌（二两）　山慈姑（八钱）　闹阳花（一两）　半夏（四两）　南星（四两）　青竹蛇（八钱）　白花蛇（半条）　蜈蚣（十二条）　麝香（另研，二钱五分）　癞虾蟆（一个）　红芽大戟（一两）　乳香（一两，另研）　没药（另研，一两）　金线重楼（一两）　全蝎（五钱）　血蝎（一两）　儿茶（一两）　轻粉（一两）　雄黄（一两）　龙骨（八钱）　阿魏（五钱）　殭蚕（二钱五分）　三稜（五钱）　莪术（五钱）　甘遂（八钱）　面粉（四两）　大枫子（去壳，一斤）
上用葱汁、姜汁、柏油、桐油各等分，制净。将前药研细筛过，拌入柏油、桐油，同入臼中，用精壮人杵二、三千捶令成膏，和润为妙。桐油渐入，看燥润加添。
●小千捶膏
车前草（连根叶）　豨莶草　五爪龙　金银花（各等分）
上四味鲜草药一处，捣烂，加多年陈米粉即常用。襁衣者初起，仍加飞盐末少许，共为稠糊敷疮上，中留一顶，拔脓出。若冬时无鲜者，用根及蓄下干叶，陈醋调敷亦如之。其蓄草阴乾，皆无得见日。
●发背神方
用马蹄桐子叶醋浸二、三日，黄色为度，取起贴患处，其冷如冰，其痛即止。如溃后，用此当膏药。
●仙方活命散　治一切痈疽、发背肿毒，诸恶疮初起，一服即散，已成疮即有顶成脓易溃，其效不可具述。
川山甲（用蛤粉炒黄色）　甘草节　真没药　防风　赤芍药　香白芷（各六分）　乳香　当归尾（各一钱）　天花粉　皂角刺　贝母（各八分）　金银花（各八分）　陈橘皮（各三分）
以上药共作一剂，用无灰好酒三茶盏入瓦罐内，煎四、五滚取出，滤去渣，温服。药汤以尽为度。疮在腰上，食后服；疮在腰下，空心服。能饮酒者，服药酒后再饮三、两杯无药的清酒尤妙，最行药势。
●蜡矾丸　凡痈疽已成，即服此药，护心止痛。
黄蜡、白矾，以铁勺盛蜡，置灰火上熬化，生布滤过，冷称一两，下勺再熬化，入细矾末一两搅匀，取出为丸，如绿豆大。食远，百沸汤下八丸十丸，服三日止，每日一次。
●忍冬丸
金银花，开时摘取花数斤，晒乾听用。临时，将晒乾花一斤同粉草二两，共为细末，无灰酒打面糊为丸，酒下八丸十丸，不拘时服，每日服三次。
如閒常无事，摘取金银花四斤，称。湿水洗净，入石臼中柞烂，置大瓦罐内，入井花水三碗、无灰酒三碗，调调煎十馀沸，药性出取下，生布滤去渣，汁入罐，再熬成膏滴水不散。又将一斤焙乾，用粉草二两共为细末，取膏掺入末内，以酒打面糊和入石臼中杵一、二百下，丸如绿豆大。食远，酒下八、九十丸，此药得酒者白沸汤下。
凡入将发痈疽恶毒，半年前或一年前必常常自觉口乾，或作渴思饮茶并水或食已即饥，名为中消。倘有此症后发背，必难治疗，急须每日服忍冬丸。不次如是加念久服，可免发背，纵不免必可治疗；凡人未发背时不作渴，正发背时亦不甚渴及发背得痊后，慎勿自谓无恙，仍须服忍冬丸，每日夜各一次。服至百日后，觉自身饥饱如常，津液不渴方止。
●猪蹄汤
用肥牙猪后蹄一只，自蹄尖以上约二斤半重，不用盐，井花水入大瓦罐偎烂，其肉取出著盐少许，与病者下饭。其汤吹去罐口上油，或用皮纸打去油，以鹅翎蘸汤洗患处，不住手蘸洗令疮知腥气易溃。洗毕。以抿子涂麦饭石膏。但有红晕处尽涂，无红晕处勿涂。
●麦饭石
白麦饭石（二两）　白蔹（二两）　鹿角灰（四两）
白麦饭石以一斤为率，大铁瓢盛石，瓢上下以武火煅石令红，将大铁钳夹瓢出火，置地上。用经年米醋半茶盏淬之，复钳瓢入火。如是煅淬，满十二次去其石之燥烈性也。煅后，加清水洗极净入铁锅内，焙乾入石臼中，用石杵捣碎，极细。仍以细绢罗数次，再用薄皮纸罗过如眼药一般方取听用。自蔹俗名隔山锹，此药处处有之，在土一、二尺，其形似鸡卵，连珠而生，或长如怀庆山药者亦是。採来以一斤为率洗净，刮去皮，刀切薄片，晒乾杵为极细末听用。
鹿角用带顶骨，不用自解者，须一、二年内新杀角。陈久者则骨中髓枯不能奏效。用锯锯作三寸一筒，十字劈开作四块，取东流水一担浸三日，一日换水一次，二日后取出，铁瓢盛角，下用炭火每次煅四、五片，人多恐钳不及烧过性也。须看角烟将尽急钳入瓦罐内，布包黄糍粑一团，急急封固罐口，以存其性，俟冷定取出，人石臼中，将石杵杵细罗过听用。
上三味，照前分两，用经年米醋入砂锅内调匀，如稀酱。然亦不可太稀，用文武火熬，以槐枝不住手搅，俟药起鱼鳅眼泡即取出，倾入大磁碗封固，勿使尘落在内，将盆载井花水盛磁碗退其火毒一昼夜。先将猪蹄汤如前法洗净，抿子挑此膏涂于患处，中留一孔以出毒气，一日一换。涂此膏后。不惟前痛痒诸苦顿释，而更生一番美快。虽有敏口莫能名状。当令脓水尽出，陈肉腐落，疮内所嵌黑物若蝌蚪子者一一脱下，不留一颗，是疮症已痊生新肉之候也。以后敷神异膏，倘肉中黑子未尽贴神异膏，早敛口太速则馀毒未除，数年再发。
●神异膏
金蛇蜕（以盐水洗净，焙乾，五钱）　棉黄耆（三两）　黄丹（水澄飞，罗细者，五六两）　玄参（五钱，不见铁）　露蜂房（用有蜂而多者尤妙。净，一两）　杏仁（一两，去皮尖）　男否子乱发（洗净焙乾，五钱）
上用真麻油一斤入铜锅内，先投乱发熬至发消，次下杏仁熬少顷；又次下黄耆、玄参、蛇蜕、蜂房，以慢火熬至药焦，将锅提置冷炉上捞去渣候稍冷，再用布滤净，取此净油复入锅内，又以慢火熬之。试滴水不散旋投黄丹，将槐枝急搅不住手，必须文火搅千馀遍，候药油变色，滴水成珠乃是膏成。然后倾入净水中三日退其火气，日日换水，取出置磁罐内封收听用。
熬此膏极难于火候，须耐烦看火紧慢，火猛则药中火发，不但失其药性，且恐伤人面目。慎之！慎之！
●治发背神效方
黄狗下颌（一副，连毛带骨不下水，磁罐内煅，黄泥封口，文武火青烟起为度，埋地一宿，净三两）　白蔹（一两蚕豆末一两）
上三味为末，以米醋匀，涂疮留顶。初发者消，已发者黄水流尽即愈。
●治背痈乳痈对口鱼口诸毒疮方
天花粉（一两）　广木香（三钱）　明矾（五钱）
上为极细末，每服三、四匙，空心，好酒一瓯调服。如善饮者再饮酒二瓯，棉被盖睡片时，遍身汗出，再服二次，其毒即时消散，妙不可言。如不能饮者，亦须用淡酒一瓯调服。如疮毒已盛或溃或未溃，服此方兼服千金内托散。
歌曰：当归连翘赤芍药，白芷川芎与羌活，黄连甘草及人参，桔梗官桂加皂角；皂角同刺存性烧，川山甲焙为细末，水煎加酒二三盅，此是千金真内托。
前方内每贴人参、官桂俱七分，甘草五分，连翘一钱二分，余俱一钱。方妙在用人参与官桂，庸医不知而误去之，即无效矣。
又箍药不论已溃未溃，日箍日小，用大个川乌为极细末，黄柏亦为极细末，与川乌等分，用猪胆汁和，涂周围于毒处露顶，药干又换涂之。照前三方，内外治三百中，无一不效也。
白麦饭石样（原图略）
白麦饭石有大于鹅卵石者，有小于鹅卵石者。其色有青黑红白点相间，大约以松脆为佳，一捶即碎者是也。湖广岳阳楼下水岸上多有之，各处山涧边亦有。
●真人活命饮　一切外科毒疮。此方加减稍备，故重刊之。
天花粉（一钱）　乳香　赤芍　白芷　甘草节（各一钱）　川归尾（酒洗，一钱五分）　金银花（三钱）　贝母（一钱）　陈皮（一钱五分）　皂角刺（八分）　没药（五分）　防风（去芦，七分）　川山甲（三大片，用牛膝酒煮，酥炙，锉碎，照患处取其甲用，方妙）
在背腧皂角刺为君；在胸次加瓜蒌仁；在腹白芷为君；在四肢金银花为君；如疔疮加紫河车，疮势大四两，疮势小二两，作一服，用酒煎；体虚加黄耆。
上锉一剂，用金华好酒一盅半煎至一盅，随分上下，以分饥饱温服，饮酒者服药后再饮三、五杯。煎此药以纸密封，勿今泄气。此药酒不动脏腑，不伤气血，服后侧睡觉，痛定回生，神功浩大，不可尽述。
●治疔疮方
硼砂　硇砂　皂矾（用绿色明亮者）　食盐（各五分）
捣成粗末，入铁勺炒化为水。用铁铲搅干，炒至柳绿色为度，研细入瓶封园。用时将疔疮针挑见生血，以银簪沽药点入疮内以面糊摊小膏贴之，二、三寸香黑者即变红矣，数日痂落即愈。
毒疔盛者挑至骨亦无生血，不治，二三日即死；治之，十尚可活三四。挑疔至骨以父母、兄弟、子侄血（不必俱全，但有一人至亲者即可）滴入，然后点药。挑时须下得手者。挑之虽大响亦不觉疼，唯见生血后略觉疼耳。
●牛毒疔疮井水疔疮屡验方
家菊花（无花用叶，冬用根）取来捣汁，用酒随量服下。将渣加盐少许敷患处，并一应痛核处，立愈。
●治疔疮神妙方
取黄麻梗内虫，以葱叶妙贮之，吊在当风处令乾，将疔疮挑破，以麻虫少许入于所挑之处，疮即化为水而愈。
●飞龙夺命丹　治一切疔疮、肿毒、恶疮，神效。
蟾酥二钱（酒化）　血竭（一钱）　乳香（二钱）　寒水石（一钱）　没药（二钱）　雄黄（三钱）　轻粉（五分）　胆矾（一钱）　麝香（五分）　铜绿（二钱）　蜗牛（二十一个）　朱砂（一钱为衣）　冰片（三分，如无亦可）
蜈蚣一条，去头足。金黄头、黄肚、黑背肥者为雄，用之。细者、红头、白肚为雌，不用。
上为末，将蜗牛研为丸，如绿豆大。蜗牛少，不毅和药，以酒打糊为丸，每服二丸，将葱白口内嚼烂，吐手心内包药二丸，用热老酒吞下，以衣被盖暖睡一、二个时辰，再吃热酒尽醉，药力发，热汗出即愈。如未好，可再服二丸。
●治疔疮妙方
用引针石擂碎，葱头十四根取汁，用蜜少许调匀，前药敷疮上，当头留一孔，一敷即散，妙不可言。仍服托里散几贴全愈。
●治疔疮方
苦草、野荠菜捣烂敷患处。倘疮在喉内，捣汁含口漱之，即愈。如毒甚，加大蒜数片同捣。

㾾疮门  ***************************
●治㾾疮及膝下一切疮方　极妙。
用鲜猪油去丝膜于净石上，将石杵捣极烂，加松香，不拘多少，以调为度。又捣极烂，又加葱白，不拘茎数，又捣，以葱极香为度。又加铅粉捣调，以白为度，用油纸包起，不使走药性。其疮先用葱椒汤洗净，去其疮旁丝瘼，用旧绢片拭乾，惧痛先饮酒至半酣。傍晚将药堆敷疮口，深浅尽行填满高二分许，余旁红处，稍薄敷到，再用绢片于药上轻按之，使服贴。先用白纸二层盖药上，次用油纸二层加于白纸上，再用绢片紧缚，再缠裹，脚穿袜，以防药脱，卧至早晨起药，拭去疮汁。又用葱椒汤洗净，如前法敷药，缠裹至第二日，又如前法洗疮换药。如此三次，则其疮当转白生肉矣。若疮轻浅，则不必换；若深重，又如前换药，直至生肉为度，仍只用旧药缚上，必新皮肉已老，方可去药。其疮口肉未生满，每日将药去其脓及疮口上脓，将药用手心揉和，又贴上。此方百发百验，但极忌水白酒耳。
●㾾疮方
香油（四两）　黄蜡（二两）　枯矾（研细，一钱）　飞丹（一钱）　轻粉（研细，一钱）　川椒（四十九粒）　槐枝（四十九段，各长一寸）
先将槐枝、川椒入油内熬枯，滤去渣；再入前药熔化，用好椿皮纸一张，依疮大小裁作四十九片。周围用纸钉钉住，先用槐枝、冬青叶、金银花煎汤洗净后，将此纸贴上，每日换一张。
●治黄水疮并㾾疮秘方
杏仁去皮炒黑，松香末同杏仁碾如泥，搽患处，立效。
●治㾾疮极验方
净白松香入滚水内泡化取起。将手抽拔如米糖样。内有粗渣除去，又拨做饼，如疮大。其疮先将花椒水洗净，将饼去水乾，趁热贴上。外用绢片包裹，初流黑水，每日取下前饼，重泡，再做成饼，照前洗过贴之。要静坐莫动，或一月或二十日即愈，永不复发。
●㾾疮膏药方
冰片（一分）　珍珠（五分）　轻粉（五分）　定粉（一钱）
黄蜡熔为隔纸膏，贴之。
●玉蟾生肌散　治诸般恶疮不收口验方。
大癞虾蟆一个，用轻粉三钱，装入虾蟆口腹内，线缝口，如法捆成球。外用枣肉四两，捣烂包虾蟆在内，又用熟黄泥包固，团成混元球样，入煤炭火一昼夜存性，去泥枣，取虾蟆为细末。每用一钱，加乳香、没药、雄鸡肫皮、黄丹、海螵蛸各三分，共为极细末。将疮口洗净，敷此药，速
效如神。
●收口长肉方
海螵蛸（六钱）　飞丹（三钱）　全蝎（十个）　龙骨（一两）　朱砂（一钱）　血竭（二钱）　轻粉（五分）　赤石脂（一两五钱）
上为细末敷之。
●治多年疮口不干
用冬瓜叶焙乾，极细末搽之，立效。
●生肌散
黄柏（雄猪胆炙，净末，五钱）　官粉（一钱）　轻粉（五分）无名异（二钱，漆匠家有）　儿茶（一钱）　血竭（一钱）　抱鸡子壳（五分）　龙骨（煅，一钱）
共为细末，搽患处。治一切金疮、顽疮，敷之长肉收口极效。如治下疳脓多者，用五倍子，不拘多少，打碎，煎水热蒸之。待水稍温洗，拭乾搽前末药。
●治远年㾾疮破皮见血金疮及诸般肿毒方
雄猪边油（一斤，冬加二两，熬过去渣。如疮有虫用细辛一两，入油煎一、二沸，去细辛不用）　黄蜡（四两，熬化）　松香（用透明白色者，五钱）　官粉（烧红，一两）　孩儿茶血竭　乳香　没药（各四钱，研极细末稍冷下）
樟脑（六钱）　轻粉（五分）　冰片（一分）　麝香（一分）
上共为极细末，用棕滤去渣，入磁碗内冷定硬了，用水先泼地上，将纸隔住复药在上退火性，磁罐盛之听用。油纸将甘草汤煮过，揉熟，先以艾叶三片、葱一根（连须）、甘草节五分、飞盐三分，水煎三、四沸，待温洗患处，方贴前药，日换二次。
●生肌散
龙骨（五钱）　寒水石（三钱，火煅为末）　乳香（三分）　没药（三分）　珍珠（一分，火煅）
共为一处碾为极细末。先以此药掺在疮口，后用膏药敷之。
●治疮未收口掺药
用大五倍子一个，挖一孔，入孩儿茶塞满。外用纸封数层，再以做馒头湿面包之，火内煅过去面，加冰片少许，碾为细末。掺之即收口。绝妙验方。
治肷疮方
用狗头烧灰掺上即愈。须用当头一块为妙。
●治脚上湿疮
用豨莶草贴上，日换五、六次，清水洗尽即愈。
●治湿疮妙方
香油（二两）　黄蜡（一钱六分）　官粉（一钱六分）　黄柏（五钱，咀）　天麻子（三十粒）
先将香油入锅内煎滚后，入黄柏、天麻在内煎枯，以布滤去渣后，入黄蜡化开。再入官粉煎三、四滚，取起冷定，带热将古干纸七层，以针乱刺孔，浸在药油内半日取起。随疮大小剪纸七层，以椒盐汤洗疮，然后贴之。每日去著肉纸一层，如此七日即愈。
●治一切㾾湿并杨梅毒刀伤不收口等疮　一搽即愈。
用鼠骨（一两，黄泥包，火内煅过）　马屁勃（一两）　血竭（三钱）
共碾为细末，掺上即收口。
●治臁湿疮经验奇方
用黄柏末，不拘多少，将柏油调匀，再入枯矾少许，一搽即愈。
●又方
用生芝麻捣烂，做夹纸膏，一贴即长肉，妙。
●又方
用川大黄不拘多少，为极细末，将阴阳水调和成饼，照疮大一贴即愈。
●臁疮方
面粉（五钱，炒黄色）　乳香（二钱，箬上烘去油）　轻粉（一两）　没药（二钱）　甘草（五钱，烧灰存性）
冰片（一分五釐）
用葱白汁、胭脂水少许，加入人乳和药，外用黑伞纸匝紧三日，打开再用河水洗净，仍前敷之。
●又收口方
好川黄柏去粗皮，用蜜糖搽数次，烘乾为末，用鸡子清调搽，即以竹纸掩上，将丝绵絮包裹。
●又方
用鲜桑树根剥下皮，同糯米饭口嚼烂涂患处，候乾再涂。不过十次，其肉自长而愈。
●收口方
用苦参，水浸烂去梗，将皮和好猪油捣极细敷疮上，外用纸扎定，一夜即长平。
●治臁神效方
水粉（二钱五分）　水银（二钱五分）　轻粉（六分）　大枫子（去油，五分）　冰片（二分）　芦甘石（七分五釐）　蓖麻子（去壳稍蒸，三分五釐）
共为细末，研死水银，再用红烛油调化合成膏，用旧油纸做成膏，外用甘草或茶煎水洗。
●治多年臁疮并血疯疮方
蚯蚓粪（火煅，五钱）　白钖灰（火炼，五钱）　枯矾（炼过，二钱）
上为末。用生桐油调匀，以油纸做隔纸膏贴之愈。
●治湿疮妙方
牛皮岸，即薰牛皮烟笼口内者，烧灰存性，用香油调，做隔纸膏贴患处。
●生肌散
白蜡（五钱）　黄蜡（八钱）　没药（二钱）　轻粉（二钱）
上猪油一两，先将二蜡并猪油熬熟，再下细药。

痔漏门  ***************************
●治痔疮并肠风下血
槐花蕊（用二年陈者拣净，水洗，炒熟，三两）　枳壳（去穰锉极薄片，麸炒老黄色，一两）　侧柏叶（去梗用小枝，炒黑色，一钱）　芝麻（一升，水浸少顷，以布袋盛之，木槌轻轻捶百馀下，烈日晒乾，微炒去衣）
上四味和匀，不拘时常用之，大有效验。
●痔疮方
鱼鳖草，清晨煮，酒服。每日二服，五日止。又用生黑芝麻为末二分，石灰入铁勺炒红一分，渐加对半，加雄黄少许，香油调搽。
●又方
鸡爪黄连　锦纹大黄（各等分）　冰片（少许）
上前二药为极细末，将粗者熬水洗疮，洁净。再用雄猪胆调细末药敷患处，数次即愈。
●内消痔漏丸方
川黄连（酒炒）　槐花末（炒）　冬青子（焙乾，各四两）
三味为末，入猪大脏内，扎两头煮烂，捣如泥，入后药。
明雄黄（一两，研末）　朴硝（滚水泡，澄去土，一两）　白蜡（一两）　青黛（五钱）
上将硝、蜡熔化，下青黛、雄黄和匀，取起冷定，再碾为末，和前药捣匀，如硬加醋糊成丸，梧桐子大。空心，酒下百丸，神效。
●治肠风下血神效方
白术　茯苓　升麻（各一钱）　白芍　黄芩　槐花　地榆　归身　荆芥（各五分）　生地（八分）
水二盅，煎八分，空心服。
●又方
用乌梅肉不拘多少。先将芙蓉叶阴乾为细末，和乌梅肉打成一块为丸。或汤或酒，空心下。三次即愈。
●又方
川芎（一钱）　当归（一钱五分）　白芍（一钱）　生地（八分）　荆芥穗（二钱）　白术（二钱，生用）　橡斗（三钱，烧灰存性）
上水盅半，煎一盅，食前温服。
●九制大黄丸　名归经丹。治眼暗涩、头眩舌乾、胸闷气短、血红大肠、火痛下血、足行无力。
每大黄一斤，用石臼捣碎。
一次黄连（五钱，洗浸，用酒蒸过，晒乾）　二次黄芩（五钱，酒洗浸，煎汤，同大黄蒸晒）　三次黄柏（五钱，盐水洗浸，煎汤蒸晒）　四次童便（一碗，和黄拌匀蒸晒）　五次竹沥（一碗，拌匀蒸晒）　六次陈壁土（一两，用井水、河水共一碗，沉土取清水和匀蒸晒）　七次天麦门冬（各五钱，去心煎汤蒸晒）　八次人参（五钱，原身煎汤化滓，拌黄蒸晒）　九次人乳（一碗，拌匀蒸晒）
每蒸要透；每晒要干；每次要捣碎。新出火要山楂汤洒饼上露三夜，用磁罐盛之，放阴处一七后不拘时服。每服二、三分，以津嚼咽之。
●秘传脏连丸方
先将川黄连十斤为率，念珠样者为上，洗净晒乾切为片，仍晒极干，研为末。如未乾，切不可用火炙，一犯火则药性不灵。药末别贮。将雄猪脏三、四条洗净，存脂油在内，入满前黄连末为度。入药毕，以线缉其两头，瓦甑洗净，将肥韭菜二十斤铺下，置药于上，仍用韭菜八斤盖之。盖毕，以箬一片放上糯米一撮，水淘过放箬上，仍点京香三条，以香尽米熟为度，取出药脏，置韭菜勿用，将脏割开，倾出药末，将脏皮乘热捣烂，和前药末捣匀。仍用糯米煮为粥饭，同捣以可丸为度，丸如桐子大。每服三钱，服久钱半。专治一切腹中诸病泄泻、饱闷作酸、饮食不甘等项，淡姜汤送下。凡虚肿等项，用温酒送下。治腹中诸病皆效，而治泄痢如神。其痔漏脏毒肠风，久服其效如神。
●洗痔方
五月五日午时，收夏枯草煎汤洗之，神效。
●肠风方
槐花（一钱）　白芷（五分）　枳壳（五分）　黄连（五分）　荆芥穗（五分）　地榆（四分）　乌梅（三个）　五倍子（一钱五分）
用水一盅，无灰大酒一碗同煎八分，空心服。少则二贴，多则三贴，即全愈。
●治痔分
用妇人指甲，童子头发，春蚕茧，俱拈末，以蜜调搽患处妙。
●又方并治脱肛。
金淡底（四釐）　熊胆（水飞过，五釐）　冰片（一分）　蜒蛐（三条，用盐化水，去盐）
用京墨磨敷。如无蜒蛐，以蜗牛代之，或田螺亦可。
●治肠风方　女真嫩叶煎浓汤，薰洗亦愈。
用女真实炒脆为末，空心，好酒送下，或滚白汤亦可。
●治一应痔疮漏瘰疬点志方
蛇含石（一两，醋煅七次）　大黄（㕮咀，四两）
用好石灰半升同炒灰黄为度，只用灰，去大黄不用。干硷四两，用水六碗，调和熬存二碗听用。芫花五钱为末，用头一次末方妙，前药俱投硷水内调和搽。如痔漏做细条子插进，五、六日即退出管愈。
●治痔妙方　大小便时紧闭齿，神效。
●又方
雪叶轻粉（一钱，碾碎）　杏仁（七个）　猪胆（一个）
共一处，晚洗净，搽。
●治内消痔漏不问通肠等漏验方
棕榈灰（一两）　发余（二两）　枯矾（一两）　刺蝟皮（一个，湿纸包入火煨过）　牛角笋（一个，烧灰）　防风（五钱）　苦参皮（二两）　槐角（五钱）　石菖蒲（一两）　地榆（五钱）　猪悬蹄（二十个，烧灰）　雷丸（一两）　胡麻仁（一两）　漏芦（一两）　芜荑（一两）　木耳（一两）　青皮（五钱）
共一处，加麝香五分，共末为丸。每服一钱，日服二、三次。脓止、疼管出、生肌。
●外洗方：茄根、葱、艾、苍耳草、五倍子、皮硝，更用花椒加上蜘蛛三、五个。
●治远年痔漏不成疮方　又十六痔，不拘牛奶、鸡冠血、箭婴桃、盘肠、莲花、番花子、母杨梅、人面等痔，并皆治之。
槐花（四钱）　皂刺（四钱）　皮硝（二钱）　黄连（一钱）　生地（一钱）　广木香（五分）
如此十五贴，全愈。
●又方
用黄□牛粪、团鱼骨各等分，晒乾为末，灌入坛内烧烟。再用水杨柳，根近水边露出者为佳，煎汤洗过，坐在坛口熏患处。熏数次，其痔自退落也。
●治肠风方
用小芋苗七个，同冬春米一小盅煮烂，空心服，数次即愈。
●治肠风经验方
人参　条芩　黄连（炒）　生地（酒浸）　槐角（炒）　川芎　当归（酒洗）　升麻　枳壳
上各等分，每服水二盅，姜一片，煎八分，空心温服愈。
●治五脏肠风下血方　老幼服数两即效。
石燕子雌雄（四两，炭火煅七次）　防风（去芦，一两五钱）　槐角子（二两五钱）　茅山苍术（米泔水炒，一两五钱）　地榆（一两五钱）　枳壳（麦麸炒，一两五钱）　黄连（去芦，乳炒，一两五钱）　条芩（一两五钱，一半酒炒，一半童便炒）
上共为细末，用米醋做糊为丸，如梧桐子大。每服五、七十丸，用滚汤或清米饮送下，日服二次。忌酒、面、椒、蒜之物。如痔漏久，加升麻（水浸去黑皮晒乾）一两，金银花一两。
●治痔疮流血不止
杀猪时，候血去碗余，再取血一碗，即用碗盖锅内，重汤煮熟服。如心呕，用姜少许嚼之，服十数日全愈。


卷六  ——————————————————————————————————————————————————————————————————————————————————————————

腋气门  ***************************
●腋气方
取雄猪臀精肉，两边各取一块，约四两重。先用甘遂三两煎汤，约一时许，后入猪肉煮熟，取起乘热夹两腋下，用长布帛连两手、肩缚紧，再用甘草三两煎汤服。用絮被取汗，汗止才起，再用紫苏、薄荷煎水洗浴。衣服、铺盖俱要更换，永不再发。
●又方
皂矾一两，用水擂碎如稠糊。先将葱汤洗净涂之，余者将纸做成膏贴胁下，睡过一夜，次日洗去。
●又方
用蜜陀僧研细末，搽之。
●又方
倾金罐一个，研极细末，真蜜陀僧、乌龙尾（即梁间悬吊灰尘）、枯矾各等分为末，再少加樟脑、麝香共研一处。先将花椒、葱水洗净两腋，再搽此药，三次断根。外用明矾末擦手心，永不再发。内服五香散。
●五香散
沉香　檀香　乳香　真牙香（各一钱）　麝香（一分）
共为末。每服五分，白滚汤下，汗香为度。

杂科门  ***************************
●皇甫真人一块气
玄胡索（一两）　郁金（七钱）　陈皮（去白，八钱）　枳实（麸炒，八钱）　枳壳（麸炒，八钱）　木香（七钱）　丁香（七钱）　山楂肉（一两）　三稜（醋炒，七钱）　神麴（一两）　青皮（一两）　砂仁（一两）　肉桂（五钱）　槟榔（一两）　大戟（七钱）　雷丸（七钱）　甘遂（七钱）　麦芽（二两五钱）　香附米（童便浸炒，一两）　使君子肉（一两）　大黄（酒煮半生半熟，一两）　黑丑（半生半姜汁炒，七钱）
上为粗末，用巴豆肉七两同炒黄色去巴豆，再磨细，以醋糊为丸，如梧桐子大。每服二十丸或三、五十丸。
酒食所伤，胸膈饱闷，肚胀不思饮食，葛根麦芽汤下；赤白痢疾，皮黄肌瘦，二便不通，室女血气干，小儿饮食不化，吐乳，隔噎，腹呜刺痛，俱生姜汤下；取积，陈皮汤下；诸物所伤，就以其物作汤下。
●大黄活命丹　治疫病神效。
锦纹大黄（半斤）　殭蚕（直者，去头脚炒，四两）　白芷（二两）
上共为细末，姜汁为丸，朱砂、雄黄各一两为衣，大如弹丸。每服一丸，冷水一碗化开送下，取汗出为愈。
●治时行热病神效方
锦纹大黄（六两，酒蒸）　皂角（去核微炙，四两）
共为末，水跌为丸，绿豆大。白汤下一钱，重者倍之。
●五合丸
治痰火、除湿气、健脾胃、补虚弱及反胃、瘫痪、劳瘵等症。
茅山苍术二十斤。用竹刀刮去粗皮，洗净切片，用米泔水浸七日，每日换三次，其油浮在水面，倾换水肘，不得晃动，急忙将水倾出，油方得去。若一晃动，油即沉下水去倾不出。切记！切记！晒乾约有五斤。用黑桑椹一斗，盐水四碗，好醋一大壶，浸桑椹。取汁浸苍术透红，蒸晒乾。又浸又蒸又晒，前汁完，再单用桑椹汁浸蒸、晒乾，九次为妙。如桑椹少，任凭三、五次亦可。再加甘草汤、加蜜水浸蒸晒乾，每苍术细末一斤，加入：
白术（云片者，陈壁土炒，四两）　秋石（四两）　白茯苓（坚实者，去皮净，四两）　大当归（四两）　黄芩（二两）
俱为净末配匀，神麴末四两、竹沥、姜汁打糊为丸，如梧桐子大。每服五十丸，或酒或滚白汤送下。不拘男妇、老年、小儿皆可用。痰火及瘫痪，更加竹沥；劳瘵更加秋石。
●牛黄起死回生丹验方
天竺黄　大黄　硼砂（各二钱）　南木香　鸦片　朱砂　郁金（各一钱）　牛黄　麝香（各三分）　巴豆霜　熊胆（各五分）　蟾酥（二分）
上制为末，绿豆粉煮糊为丸，如粟米大。大人每服七、八釐；小儿七、八丸。随症用引，如常法送下。不拘风疾、痰厥、口眼歪斜，远年、近日痰火咳嗽，小儿急慢惊风，感冒等症，日进三服，其效如神。
●好生丹
大戟　石榴皮　芫花　甘遂　巴豆（去壳）　豆鼓　大黄　五灵脂　三稜　莪术　杏仁　黄连　海藻　猪苓　泽泻　乌梅　葶苈
上十七味，各等分。制法如常共为末，将好醋拌湿，人锅微火炒成老茶褐色，带焦取起，研极细末，醋打糊为丸，如萝卜子大。治一切男、妇诸症，各汤引送下，每服七丸。心气热痛，栀子仁汤下；冷痛，酒下；胀满，槟榔汤下；赤痢，解毒汤下；白痢，酒下，禁口痢，石莲子汤下；痢痢定痛后，服补中益气汤；伤穀食，麦芽汤下；伤肉食，山楂汤下；小肠气，荔枝核汤下；伤冷，酒下；水泻伤热，滑石汤下；诸般积滞，木香汤下；疟疾，醋煮常山汤下；滚肠痧，生酒下；妇人血崩，黄柏破故纸汤下；妇人血气疼痛，红花苏木汤下。壮健加二丸，幼童减半，多服反伤人。有妊妇及久症者或衰老人，断不可服。如陈过一年，药气不峻厉，可服三、四十丸。
●治阴阳二症方　腹内寒痛者，以一剂贴脐亦效。
黄丹　胡椒（研末）
各等分。凡阴症用左手，阳症用右手，以薄棉纸铺包，阳症贴阴户，阴症包玉茎，俱令男、妇代包贴，立验。三、五日仍加一剂贴脐上，使精壮者热手引药入内，俟其肠呜即愈。
●金玉丹　治阴症。
麻黄膏（一钱）　雄黄（五分）　蟾酥（五分）　辰砂（二分）
上为末，调和一处，入磁小罐内火炼，将干，用纸封固，埋土中。罐上用碟覆盖，再用士掩，一七临起，用火放碟上一时，取出即丸，如菜子大。每用一丸压舌根下，以麻上来用姜汁二匙漱口。
●治伤力暴吐血验方
白麻骨根，不拘多少，洗净煮酒饮之立止。
●治鼻血方
用小儿胎发烧灰存性，用水调涂眉心，即刻血止，忙去药。少迟则鼻塞矣。神效。
●治黄疸病方
鸡蛋（一个）　猪胆（一个，二味调匀）
上不拘时服。如心翻，服不下，用干糕咽之，三次即愈。
●治腰闪气痛方
黄耆（八钱）　甘草（一钱五分）
上用酒煎，临睡服。被盖取微汗即愈。
●点痣及一切赘瘤息肉脚上鸡眼等症
桑柴白灰（一升）　风化石灰（一升）
用新鲜铁甲威灵仙煎浓汤，将前二灰淋取汁，再熬作稠膏，瓷罐贮之，点患处即愈，不必挑破。此药遇赘肉即去，好肉即止。
●治菌毒方　此方治中暑卒倒者亦佳。
掘地作坑，以新汲井水倾坑中搅之令浊，少倾，待其稍清，取饮即活。
●治鱼刺骨或枣核搁在咽喉不上下者
用活鸡一只，不可杀，就于肚下生取出肠，去污物，不可见水。用尺长弓弦一条，只套入肠内，看骨在左右，将肠拨动即黏在肠上出。再用血竭为末，入患处，不可就食热物。
●治误吞大骨方
南硼砂，含化即愈。
●治耳疳方
疮在耳外，用雄黄一钱，红枣一枚，去核。将雄黄包在红枣内，火煨存性，取出雄黄研细，搽上即愈。如疮在耳内，用鱼首石火炼存性，研细，再加银朱，好麝香各少许，共作一处研。先用丝绵或棉纸疮上拭净，吹药入即愈。
●治耳暴聋者
用全蝎去毒为末，酒调滴耳，闻水声即愈。
●治肺风疮方
白芷　白附子　防风　荆芥　轻粉（各一两）　白蔹　雄黄　白蒺藜　细辛　甘松　山奈　樟脑（各五钱）　儿茶（三钱）　牙皂（六钱）
上前药，再加官肥皂共为末，炼蜜为丸。有雀斑，加鹰粪一两，水淘去沙，晒乾；鼻头红，加大枫子肉，另研金星凤尾草各五钱，入前药，每早洗面，神效。
●治天疱疮方
用蚯蚓粪为末掺上，若疮干，用香油调搽之。
●又方
用蛇苺草捣烂，敷上即愈。
●治漆疮方
用生螃蟹黄搽患处。
●又方
用杉木劈片煎水洗，数次愈。
治口唆指头害欲断者
栋漆树叶，生捣去筋，加津唾润捣，搽上仍用软绢包护，不可见风。
治蜂螫方
用生芋梗涂之立效。
治疯狗蛇毒皎方
用人粪涂伤处极妙。新粪尤佳。
治疯狗皎方
急打开头发，令人寻顶中黄发一根拔去，再将热牛屎涂患处。一时难得，即将牛牵至山坡，牵上牵下，如此三。四十遍，牛必撒屎。
●治蜈蚣咬方
用草纸菸熏之即效。
●又方
用独蒜子擦咬处，能止痛消肿。
●治蛇咬方
三稜草，其花只朝三方，不朝北方，取捣。酒热服，毒随伤处出，出白气而愈。如被咬脚肿，将地挖一穴，照肿深，用草烧烟燻。脚穴中用原土护脚，再将清粪浇之，即痛止肿消，神效。
●治溺死及服金屑未死者方
用活鸭血灌之可活。
●治瘟猪牛驴马方
狼毒　牙皂（各一两）　黄连（一两五钱）　雄黄　朱砂（各三钱）　共为末。猎搽入眼；驴马吹入鼻。
●太乙定痛膏
真麻油（一斤）　当归身（二两）　生地黄（二两）　甘草（一两）
四味入油，慢火煎焦枯，去渣，以棕绵滤净，再入锅熬，滴水不散，入黄丹半斤，又慢火熬，滴水成珠取起。少倾，入白蜡、黄蜡各一两，微火上搅匀，取起少定，入研细乳香、没药各五钱，又搅匀倾置磁器内，过三宿听用。
●治百病膏药方
川芎　芍药　山栀　柴胡　当归　生地　玄参　前胡　黄柏　黄芩　防风　羌活　黄连　白芷　乾葛　桔梗　甘草　知母　枸杞子　苍耳子　大黄　豨莶草　龙胆草　天门冬紫苏　麦门冬　薄荷　升麻　殭蚕　红花　桃仁　苏木　木香　三稜　莪术　青皮　枳壳　蝉蜕　乌药　半夏　南星木通　萆薢　泽泻　桂枝　乾姜　川乌　草乌　松节　麻黄　苍术　荆芥　独活　藳本（各五钱）
用羊油五斤，煎前药熬至枯焦，用布滤去渣，称净油若干。每油四两，入松香一斤，收成膏，再加乳香、没药各三钱。
●炼松香法
用明松香十斤，拣净，以大锅熬化，以火燃著，用桑柴不住手搅，少倾，以锅盖闭之。揭开扇去黑烟，又燃著。如前法扇五次息火，用井水半缸，候稍冷，倾入水内，过一宿撩起，晒乾听用。
治痢疾，贴小腹；治疟疾，贴背心；治心痛，贴痛处；治寒气，贴患处；治痰火，贴前心或后心；治痞块，用布摊成膏药，用阿魏二、三钱熔化，摊膏药上贴之；若长肉，用象皮、男血馀，越多越好；若止痛，用乳香、没药；若收口，用赤石脂、龙骨、珠屑。
制珠屑法：用倾银罐，以珠盛内，将瓦盖之盐泥封固，火炼罐红，取出候冷研用。
●神应万灵膏　奇效
白蒺藜　乌药　白藓皮　草乌　香附子　苦参　黄药子　三稜　凤尾草　积壳　威灵仙　获术　海桐皮　羌活　桑白诠　牛膝　苍耳子　独活　天花粉　川芍　羊蹄根　摈榔寻　风藤　连翘　五加皮　大黄　雷公藤　防风　蒲公英丹参　天南星　乌头　石南藤　玄参　土牛膝　松节　忍冬藤　黄芩　红芽　大戟　射干　血见愁　白蔹　紫背天葵茄根　皂角刺　芫花　当归尾　荸荠　玄胡索　桔梗　苍术白芨
第一次五十二味各等分，约药五斤为片，入香油十二斤浸一夜方熬煎。以槐柳、桃枝搅动，煎至焦枯，捞去渣，再入第二项药煎乏。
杏仁　金银花　藳本　川山甲　细辛　香白芷　官桂　五灵脂　桃仁　蓖麻子（去壳）
郁金　青木香　蛇蜕　蜈蚣（各五钱）　虾蟆（五只）
上十五味，入前油，慢火煎焦，去渣、滤净。再入锅熬油，滴水不散入黄丹五斤，无名异一斤，蛇含石八两，自然铜四两，俱为极细末，陆续添入搅之，滴水成珠，摊纸不渗为度，取放地上半热入后药：
麝香（研，五钱）　樟脑（研，八两）　乳香（另研，四两）　入前油内搅匀，分十器盛之，过三宿，任凭摊纸上或绢上贴患处。
治一切风气肿毒诸病，按穴贴之。先用姜盐擦患处，令肤热贴上膏药，又用热鞋熨之为妙。
●治冻疮方
先用山药折断，将汁涂疮上，再用一橘切为四片，去肉。将红皮烘热，用里皮按在疮上，候冷又换，尽四片即愈。
●杖疮方
大黄（一斤）　石灰（一斤八两）
二味入锅内炒黄色，去石灰加桂枝四两。共为末，用生桐油调敷上血自散。
治骨鲠，用犬涎下；谷芒，用鹅涎下。
●治风狗咬方
斑毛（七个）　杏仁（四十九粒）　大黄（五钱）　白芷（三钱）　甘草（三分）
上为极细末，先用葱白煎汤，将疮口洗净，再用蜜和药搽上。
●治风狗咬方
斑毛（七个，去头足翅）　红娘子（七个，去头足）
用糯米三合，先炒黄色，再用前二味同米炒黄色，去米研为细末，再加滑石二钱共末，好酒空心送下。二、三日服；有血下，五、六日服；有鱼冻下，七日不治。如服下痛不止，再一服即下。再服仍痛不止，即服绿豆粉皮。食药之后，油盐等物也。
●贴疮膏药方
用甘草不拘多寡，煮油单纸若干。用时随疮大小剪成，将好黄蜡熔化涂匀于纸上贴之，将收口时稍加轻粉末立效。
●治血风坐板脓窠芥疮方
黄丹（三钱）　轻粉（上好者，三钱）　枯矾（七分）　大枫子（肉，二十粒）
上药用紫草油调均搽疮上，每日用皮硝一两，入热水洗愈。
●治坐板疮方
朱砂（一钱）　雄黄（一钱）　轻粉（五分）　黄柏　枯矾（各五分）
共为细末，先将花椒汤洗净拭乾，再撒药。次日坐得，三日愈。
●治血风疮方
硫黄（一钱五分）　雄黄（三分）　轻粉（三分）　寒水石（四分）　樟脑（四分）　大枫子（三钱）　蛇床子（二钱五分）
上共为细末，腊猪油捶匀，搽擦。治癣疮尤效，验过。
●一扫光方　治疥疮。
水银（一钱五分）　乳香（五分）　蛇床子（炒，二钱五分）　硫黄　没药　樟脑　花椒（各五分）　大枫子（一两，取肉）
上共为末，用桕蜡烛油调搽。
●治疥疮头疮漆疮火丹及妇人阴蚀疮诸恶疮方
大枫子　硫黄　雄黄　花椒（各一钱）　蛇子床　苦参　芜荑　枯矾（各二钱）　樟脑　轻粉（各四分）
上共为细末，入好醋调匀，布包擦患处立愈。
●治疥疮方
水银　轻粉　枯矾　雄黄　杏仁　苦参　黄柏　川椒　大枫子　蛇床子
上为末，用紫草油调敷。
●治大人小儿腹内痞疾痰块或气血食块神方
辣芥子（一合）　川芎（五钱，各用纸隔炒，研为细末）
上用布细裱纸一层听用。量患之大小剪纸如式，用好醋调如膏药。每贴加麝香五釐，洒在药上贴之。先用葱椒水洗患处。若小儿俟睡著贴之。不须多时，只用一顿饭时便揭去，具患上即有针尖小泡起便止，过一时以指深之便软，如此两三番便揭去。如患大，贴一半消一半，渐渐消之亦好。
●治怔忡痰厥方
腊八日用大雄猪胆一个，将明矾碾细，入胆内，盛满为度，阴乾去皮，仍碾细。每钱加飞过朱砂三分和匀，用无根水服三铜钱边即愈。所谓三铜钱边者，即一刀圭之意，而极言其少也。
●治河豚毒妙方
用新鲜肥皂（一个，如无，半新者亦可），去筋膜内子，去黑壳捣烂，加黄豆数粒，硼砂少许，再共捣匀，切作指顶大，放入口，井水灌下即愈。
●治砒毒方
用冬青树叶不拘多少，捣烂，或加绿豆粉，井水灌下即愈。
●解砒霜毒妙方
石炭铁皮八钱（人小只用六钱）　白蜡（一钱）
上以二味碾细调匀，新汲井水搅服。随将鸭子白七、八个调，吞之令吐，不吐增至十二个；如不吐者，随用芝麻油数两泻出馀毒。
●治脑漏神方
用青木香一味，为末，临睡时吹一、二宿即愈。
●扎指法　治鼻衄不止。
左鼻出血扎右手中指节；右鼻出血扎左手中指节，两鼻出血，左右俱扎。
●治蛇头指丁　痛不可忍臭不可闻。
蜈蚣一条，焙乾为末，猪胆汁调搽。
●又方
生黑豆为末，用黄栀子壳纳豆末，笼缚指头上即安。
●治缢死法
急抱起，使绳宽解去，切不可割断。急吹其两耳并口，气透急提其发，不可放手，摩其胸腹，屈伸其手足，即醒，以米饮灌之。
●治溺死法
急簳牙口横筷一只，使可出水。急令人屈其两足著肩，以背相贴，驼之而行，其水即出。亦急吹气口、耳并粪门内，更迭吹之；令上下气相通。
●治冬月坠水冻死：不可便用火烘，只用布袋热灰放心头，冷即换热者，待眼开方可灌酒或米饮。
●治署月冒中卒死：　不可使用冷水淋洗，当用温汤摩洗心腹，用热泥土堆脐腹上作坑，令人尿其脐中。
●治河豚毒仓卒无药：　急用清油多灌，吐出毒物即愈。
●治遍身风癣妙方
用皂角煎汤，日洗二、三次，如此半月即愈。
治生疥疮，熏烟筒，阴囊被中伤，砒毒，开列疼痛不可忍者即死。用黄泥调水浇之即愈。验方。
●治脓窠疮神效
红枣去核，葱白去须叶各等分，捣烂煎汤，候汤滚先熏，待汤少冷即洗脓窠。洗久自然不疼，掐皮洗去脓，一日即结盖。
●治湿疮
真轻粉（二钱）　韶粉（二钱）　百草霜　乳香　没药（各五分）
上各为细末，生桐油调作隔纸膏贴。
●治遍身风疹方
用芝麻叶擦之即愈。
●治诸般湿气
用姜、葱汁不拘多少，熔广胶在内敷患处，将白棉纸盖上，炒热麸皮，日逐在上磨运，自然发散矣。
治湿气：用芥菜子捣细，醋调均敷患处，任痛即止。
●又方
汉防己　苍术　牛膝（各一钱五分）　薏苡仁　当归（各二钱）　木瓜　半夏（各一钱二分）　羌活　陈皮（各一钱）　甘草（四两）　姜枣煎，食远服，痛处取微汗。
●治湿肿方
土茯苓（四两）　当归（一钱）　何首乌（三钱）　金银花（一钱）　川椒（一钱）
湿在上，加川芎一钱，不用牛膝；湿在下，加牛膝一钱，去川芎。水二盅，煎一盅半服。
●治面上生黄水疮验方
红枣烧灰存性，杭粉将火围，煅炼红色，与枣灰等分为末，洗去疮靥搽之，数次即愈。
●治坐板疮方
蜡过烂皮底，烧灰搽之妙。
●治各烂疮
黄柏（蜜炙，一两）　轻粉（一钱）　片脑（一分）
上为末。湿掺；干，香油调搽。
治脚上血风疮开列出水血，痛不可忍：取久撒尿处臭泥涂敷患处，立效。
●治面上生小瘤核方
用雀梅藤烧刺铁刀上取油，再用生大半夏一个，同前油磨、敷硬处。不过三、四次渐消而愈。
●治湿痰瘤于手足方　作痛，身难转动及半身疼痛难起。
茅山苍术（八钱，米泔浸炒）　贝母（炒）　全蝎（去勾，洗净焙乾）　牙皂（炒）　羌活　乳香（各一钱）　没药（一钱）　麝香（二分）
共为末，每服二钱。桃核肉捣成饼，酒下二、三钱。
●治汗斑方
蜜陀僧、殭蚕、白矾、甘松、山奈、皂角刺俱为末。用肥皂去核煮烂，入药为丸，频频擦患处。
●治诸般鱼肉骨并竹木刺鲠喉中方
用水一碗，水上用浓墨笔蘸写「癸水化为龙行」六字在上，连吃下。一次不愈，再取一次，即愈。
●治鱼骨诸骨鲠方
用凤仙子不拘多少，捣碎为末，水调服下，诸骨俱化。
●治竹刺筅□须鲠在喉中方
用多年旧篱笆竹，截断煎浓汤，吃下立愈。
●治诸般鱼刺骨鲠
用腊月二十四日灶糖，将瓷罐收贮在内。如遇鲠，将匙挑二、三匙在口内即消下。二、三年者亦佳。
治骨鲠。用铁梗、威灵仙取汁和酒服。
●治臂痛方
用生姜汁、葱汁各三两，入锅内滚热，方将广胶五两放在内同熬化，摊在绢布上贴之，立效。
●治诸般霎时干肚痛方
用水一碗，以锅铲一把，火内烧红，将盐一撮放在上，连盐铲，即投入水中，将水吃尽，痛即止。
●伤力方
用韭菜不拘多少，捣汁和好酒调服，三、四次即愈。
●治诸疥癞牛皮癣四弯顽疮痒痛不止并治之验方
大枫子肉（四两，拣去干僵者，另捣细如泥，用手指捻之，无渣为度）　生白矾（一钱二分半，另碾极细）　轻粉（一钱，另研细）　枯白矾（一钱二分半，另碾极细）　水银（一钱）　潮脑（二钱五分，另研极细）
上五味，共一处再研，方入枫子泥内捣极匀，再将腊猪脂熬清汁六、七匙，天时冷恐乾燥，得数匙和人，令匀。每晚洗后擦患处，脓窠疮轻轻涂之四、五、六晚，全愈。
●蛇咬方
白芷（四钱）　鸭绿胆矾（一钱）
先用头发紧繫咬处，用茶洗净，将前药末掺上即愈。
●治秃疮方
用槟榔、花椒各等分，为末，麻油调搽。
●治肥疮方
用松香、猪脂熬调搽愈。
●又方　并治腿足湿疮。
用香炉盖上胭脂，敷上即愈。
●疮药末
蛇床子　槟榔（各五钱）　芒硝（二钱）　白矾（火化过）　荆芥　水银（各一钱五分）　轻粉（一钱）　倭硫黄（七钱五分）　冰片（一分）　大枫子（去壳，二钱五分）　山萘（二钱五分）　全蝎（二钱五分，去足，微炒）
共研细末，惟轻粉同芒硝、倭硫黄，用铜器火上化开，将荆芥另碾成末入内成团，候冷，仍碾成末入于诸品，其水银用铅一分投入，久之始入各末内再均碾，将山油铜器内煎过，候冷调搽。无山油，香油代之，冰片另研投入。
●洗药方
金银花　荆芥　苦参　槐花　蛇床子　白芷　山菊　朴硝　蒲公英　黄柏　皂角
以上诸品不拘分两，均用白水煎汤，洗后将油调药末搽上。戒食豆腐、牛、鱼、羊、鹅、驴肉。
●治小儿头上肥疮
飞丹　黄柏　松香（各五钱）
用猪板油四两，同前药捣烂，将纸裹为条点烧，滴下油来，搽疮上即愈。如疮痒，加飞矾少许不拘，脓窠疮搽上即愈。
●治癣方
用多年盖墙头稻草，炒熟盐共碾碎，将癣括碎擦上即愈。
●又方
用牛舌草根大者，飞盐一钱，胡椒末一钱，用好醋调搽妙。
●治⿸疒巤⿸疒梨神方
先将头上疮刮碎洗净，用上好木枣在口中嚼碎敷上，以青布包之，三次后揭去，靥如前再敷，三次即愈。
●治诸般风癣奇方
雄黄、硫黄、银朱、朱砂各等分，俱为细末。将前末药掺在蕲艾上，用草纸拈成条点火熏之。三日即愈除根。
●对口疮方　此方神效不可言。
用抱小鸡毋出窝时热粪，涂之即愈。
●治红鼻酒糟鼻方
硫黄四两，烧酒三斤煮，逐渐添入，待乾。将口涎在手心内融开，搽鼻上，四、五次即愈。
●治鼻生息病名鼻痔
明矾（一两）　盐梅（五个，去核）　蓖麻子（七个）　麝香（一分）
碾为丸，枣核大。用绵包入鼻内，其鼻肉化成水出。
●治酒鼓鼻及妇人鼻生黑粉刺
硫黄五钱，杏仁二钱五分，轻分为末，以酒面药调，夜搽日洗。
●治除虼蚤妙方
用向东南嫩桃枝、菖蒲根，五月五日取，不拘多少，俱为绝细，十月初一合之为妙。将筛筛在席上，屹蚤即除根矣。
●治蜈蚣咬
用桑树汁涂之即愈。
●治无蛇头验方
或左右手中指，其痛不可忍者，用生鸡子一个，打破一口，以雄黄极细末一钱入鸡子内调匀，套于患指上。外用雄黄和面涂之恐泄药气，其痛立止。外服内托清气饮。
●内托清气饮
羌活　前胡　官桂　黄耆　人参　当归　川芎　甘草　乌药　赤芍　白芷　桔梗　防风　紫苏
水煎服。
●治天蛇头生在指上
雄黄（五分）　面粉（一分）　麝香（三釐）
俱为细末，好酒调敷效。
●治天蛇头方
用田鸡皮包即愈。如冬月无田鸡。在桑树下寻之。
●治耳聋方
磨秀铁水含口内，将引针石放在耳内，即通。
●治汗斑方
硫黄（五钱）　蜜陀僧（五钱）　人言（二分五釐，姜煨）
白附子（二钱五分）
用茄子切断，蘸擦患处即去。
●治脓滚疮妙方
用大块豆腐中挖一穴，硫黄不拘多少入于腐内，水煮二、三滚，以腐色黄湿为度。再用雄槟榔一个同磨，为点疮愈。
●治足趾内疮方
黄丹（一两）　枯矾（四钱）　细辛（三钱）　白芷（二钱）　藳本（五钱）
共为末搽。
●治手指害蛇头方
●用蜈蚣一条，全蝎（一个，俱头足全者），置新瓦上炙乾。再用雄黄五分同为细末，香油调敷。如不愈，再合一方便愈。　治角弓反张方
用冬瓜皮烧灰存性，三钱；用麻烧灰存性，三钱。共为薄菏叶（各等分）
共为细末。治四时伤寒及阴毒、偏正头风，齿痛，初觉者先吃葱茶一盅，次口噙水，将药男左女右吹入鼻内，吐去水，㗜嚏汗出即愈。
●掌中金散
苍术　乾姜　飞白矾（各等分）
上共为细末。治伤寒不论传经，每一服用五分，先吃绿豆汤一小盅，次将药男左女右摊手心内，搦紧夹腿腕里，侧卧，盖被出汗即愈。
●治伤寒点眼方
白犀角（一两，切黄豆大块）　血竭（一两）　山慈姑（一两，，生姜捣汁，浸一宿）　麻黄（去节，一两）
用乌金纸四十张，将前药分作二十四包。肉外用红枣再包封，安小砂锅内，上以红枣肉泥封其，留一小孔出烟半炷香，待白烟出泥其孔，上火下火共煅三炷香，取出安在地上，以乌盆盖住一时为退火。方去红枣肉，存内药碾极细末，加片脑五分，麝香五分，共碾极细末任点。两感伤寒，若用点，将香油蘸簪头点药入眼内，或痘疹毒等疾皆可点。如不出汗，少许吹入鼻内，立汗。奇妙。其药点眼出汗，要缩脚，用手拿阴囊，待汗头上出至涌泉为妙。
●治阴症伤寒指甲俱青神效
用老雄鸡一只，当脊开，连肠血等乘热在，裹在肚脐上将布缚定，一周时即醒。阳物若缩，用手扯住。薄菏叶（各等分）
共为细末。治四时伤寒及阴毒、偏正头风，齿痛，初觉者先吃葱茶一盅，次口噙水，将药男左女右吹入鼻内，吐去水，㗜嚏汗出即愈。
●掌中金散
苍术　乾姜　飞白矾（各等分）
上共为细末。治伤寒不论传经，每一服用五分，先吃绿豆汤一小盅，次将药男左女右摊手心内，搦紧夹腿腕里，侧卧，盖被出汗即愈。
●治伤寒点眼方
白犀角（一两，切黄豆大块）　血竭（一两）　山慈姑（一两，生姜捣汁，浸一宿）　麻黄（去节，一两）
用乌金纸四十张，将前药分作二十四包。肉外用红枣再包封，安小砂锅内，上以红枣肉泥封其，留一小孔出烟半炷香，待白烟出泥其孔，上火下火共煅三炷香，取出安在地上，以乌盆盖住一时为退火。方去红枣肉，存内药碾极细末，加片脑五分，麝香五分，共碾极细末任点。两感伤寒，若用点，将香油蘸簪头点药入眼内，或痘疹毒等疾皆可点。如不出汗，少许吹入鼻内，立汗。奇妙。其药点眼出汗，要缩脚，用手拿阴囊，待汗头上出至涌泉为妙。
●治阴症伤寒指甲俱青神效
用老雄鸡一只，当脊开，连肠血等乘热在，裹在肚脐上将布缚定，一周时即醒。阳物若缩，用手扯住。

黄疸门  ***************************
●治酒黄疸方
龙胆草（一两，去芦，甘草汤洗）　苦参（三两，米泔水浸洗）　黑牛胆（一个）
二药俱为细末，入牛胆汁为丸。如汁少加炼蜜少许，每服五、六十丸，灯心汤送下。
●治黄胆亦治膨胀
用的颈葫芦一个，贮细曲酒在内，放饭上煅滚，连葫芦露一宿，空心温服立愈。非病甚不宜服。
●又方
陈皮　青皮　山楂　厚朴（以上多用些）　甘草　苍术　白芍药（此前略少些）
每服水二盅，煎八分。如不退黄，加龙胆草在内，无不效者。
●治黄疸并面黄验方
用皂矾一斤，面一斤，水和为饼，将皂矾包裹在内，放火内慢慢煨焦过，连面皂俱为细末，以煮熟红枣，去皮捣和为丸，桐子大。每服四、五十丸，滚汤送下。以一斤可医好二人。
●又方
皂矾半斤。入锅内炒乾。次入醋拌均，再炒乾，又加真豆油拌均；再炒乾，取起。用青布包好埋在地中，七日七夜取出为末。用元米半升炒熟为末，加神麴、麦芽、山楂、鸡肫内黄皮三、四个，各等分为细末，和均。用干砂糖或黑枣蒸烂为丸，桐子大。每服四、五十丸，或酒或白滚汤送下，十日即愈。
