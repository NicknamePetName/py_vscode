
序  ***************************
郡伯喻公，下车间民所疾苦，旋定安集之，不匝月而声称旁魄。乃犹深念夫箐壑岩洞之叟，悃款启之民，能亲诣吾堂下者有几？万一疴困之呻吟，不啻冤抑之靡控也。床笫之辗转，不啻犴狴之罔逾也。于是出《虺后方》，付之梓人，以广其传，譬之舍利子除一切苦厄，真实不虚，而贫者可立辨于咄嗟，愚者可谛验于证态，则其功尤传焉。故中衢致尊，过者各以其分，多少斟酌，不足以拟其普遍也。流不虞，一壶千金，不足以拟其简要也。使君之为政，荡垢剔秽而公平乐易，大率类此。昔殷中军妙解经脉，中年都废，后一愈人百岁母，便悉焚经方，渊源褊态固尔，此诚不足道。即狄梁公以一灸立起赘庞之富人，子麾千金不顾，斯真相度。然方书不少概见，卖剑者必无独知，不知梁公何辞以解耳。惟孙思邈护昆明弟子，要取龙宫方行于世，老燹心切矣。又不若使君所布方，则从侍其尊人疾，精思旁索，猝遇异人，而后得之异人，天所启也。向既已起其尊人于几殆，而又秘之帐中。诗曰：孝子不匮，永锡尔类。其喻使君之谓乎？异日之相业直出狄梁公上，复何疑？
西陵周之夫序


正文  ——————————————————————————————————————————————————————————————————————————————————————————

虺后方  ***************************
●佛点头
寸浮腰腿胸头痛，沉细浑身骨节疼。
脾胃脉微艰饮食，肺大应知水泄真。
尺浮无力梦渺漠，尺大水火涩难行。
人迎洪大应先汗，气口脉洪下即轻。
心数肾涩痨病也，纵是卢医救不生。
就中迟缓犹堪救，急数如弦活不成。
六部俱安肝独小，明春一定见阎君。
伤寒六日一传变，脉缓何愁药不灵。
右三脉小左浮紧，此是伤寒受痛因。
脾中浮紧亦同断，六脉紧浮痈毒深。
伤感风寒并隔食，脾浮又紧是明征。
肺若紧兮为受湿，肝如弦紧疟来侵。
经浮散因伤暑，春月心浮不用惊。
六部乍长又乍短，鬼邪伏肺自无凭。
女寸若无月家病，肝肺俱浮胸膈疼。
若是两关沉细紧，三更腹痛到天明。
如何两尺全无气，此病分明是闭经。
赤白淋漓长带下，小肠涩痛刺如针。
如何两尺忽然涩，此是经来可放心。
肝大肺小应有孕，肺大肝小孕不成。
眼见火星腰肾痛，孩儿十月离娘身。
药王大法谁人会，佛也点头说有灵。
●四季正脉
春贵肝弦心贵浮，肺微脾缓肾宜濡。
夏心当大脾微缓，肺短肝长肾似珠。
秋肺当微肝贵小，心微肾伏候脾虚。
冬月肾沉肝要紧，脾肺心经濡有余。
春肝切忌涩濡浮，心脉濡沉见夏忧。
脾土独忧弦与急，肺经洪大忌三秋。
严冬诊得肾脉缓，十死无人到白头。
●收药法
人参须和细辛，冰片必同灯草。
麝香宜蛇皮裹，硼砂共绿豆收。
生姜择老沙藏，山药用干灰窖。
沉香真，檀香甚烈，包纸须重。
辛烈者，免走泄。甘美者，无蛀伤。
●制药解
酒制升提，姜制发散。
入盐走肾脏，仍仗软坚；用醋注肝经，且资住痛。
童便除劣性降下；米泔去燥性和中；乳制滋润回枯，助生阴血；蜜制甘缓难化，增益元阳。
陈壁土制窃真气，骤补中焦；麦面皮制抑酷性，勿伤上膈。
乌豆汤甘草泡溃曝，并解毒，致令平和。
羊酥油、猪脂油涂烧，咸渗骨，容易脆断。
有剜去瓤免胀，有抽去心除烦。
●煎汤药解
加酒煎去湿，加生姜煎补元气，加大枣发散风寒，加葱白去膈病，加蜜止痛。
●为丸法
凡丸药用蜜，每药末一斤，用蜜十二两，文火煎炼，掠去沸沫，令色焦黄，滴水成珠为度，再加清水四两和匀，如此匀成，庶可曝干，经久不烂。
凡药末，入蜜和匀，须令力士于石臼内杵捣千百下，自然软熟，容易丸成，不然，或散或粘。
凡通大便丸药，或有巴豆，或加硝黄。丸成者，必用川蜡熔化为衣，取其过膈不化，能达下焦，方免伤脾胃，诚为良法。如人体气壮实，毋以此拘。
凡丸药，或用朱砂末，或用金银箔为衣饰者，必须丸成乘湿粘上。
●服药法
凡病在胸膈以上者，先食后服药；在心腹以下者，先服药而后食；病在四肢血脉者，宜空腹而在旦；病在骨髓者，宜饱满而在夜；在上者，不厌频而少；在下者，不厌顿而多。少服则滋荣于上，多服则峻补于下。
●明火候法度口诀
眼疾者，前弦性火，用鼻吸气满足，口猛出气。
头眩作痛者，坎宫神火，鼻吸气满足，气从耳出。
上下筋骨疼痛者，后弦精火，鼻吸气满足，气从马口出。
上下皮肉生疮者，五脏火，鼻吸气满足，气从肛门出。
睡卧不安，饮食少进，心恍忽者，中央意火，鼻吸气满足，气从脐出。
口疮牙痛者，阳明火，口猛吸气满足，鼻微出气，行数十次。
●五积散　
治阴阳两感，内伤生冷，外伤风寒，头疼呕吐，满身拘急，腹痛，憎寒发热。
肉桂　干姜　当归　白芍　半夏　枳壳　桔梗　白芷　麻黄　川芎各等分
上㕮咀片，姜、枣、葱下。
●治伤寒发狂
用好玄明粉二钱，朱砂一钱。
为末，冷水调服。
●救济丹　救四时瘟疫之症。
黄芩乙庚年为君，黄栀丁壬年为君，黄柏丙辛年为君，黄连戊癸年为君，甘草甲己年为君。
此方自制于冬至日，修合此五味，各随运气，为君者多，用一倍余，四味与香附子、紫苏为臣者，减半。上七味皆生用，为末，用锦文大黄三倍，煎浓汤，去渣，成膏，和匀，如鸡子大。用朱砂、雄黄各等分为衣，金箔贴之，每用一丸，取泉水浸七碗，可服七人。天行时气，有力之家舍施，阴德无量。
●人马平安散，一切时瘟
川乌草乌一枝梅（一个乌梅），猪牙皂角狗头灰（即狗头壳灰存性，以上各一钱），硇砂止许一分儿，麝香少许任君加，张牙骨眼点眼角，草结须用鼻中吹，瘟猪二分吹鼻子，男女小儿只点眼。
●疫疾神效
雄黄一钱　冰片一分
共研末，麻油调之，点眼四角。再服姜汤一碗，一身汗出即好。此一料可救五六十人。
●不染瘟方
用光明雄黄细研，以笔浓点鼻内两傍中，则疫气不能入。亦辟诸恶怪梦。
时常感冒，伤热头运，心中烦闷，口苦，饮食无味者，只宜服益元散加石膏三钱。滚水泡匀，俟冷服，除胃中邪热。传变后不可服。
●霍乱
用芦粟壳煎汤服。
●绞肠痧
樟木　陈皮　陈壁土
各等分，煎汤服，立止。
●熏洗远年近日风湿筋骨疼痛等症
陈皮　花椒等分
煎水熏。出汗即以水洗，频频加向东桃、桑枝，共煎。
●风寒湿气，左瘫右痪，三五年不能动履，如手拈效
苍术一斤　羌活四两　独活半斤　牡丹皮四两　黄芩四两　地茶半斤
各药成片，用袋盛药水一担，封煮三香，令患者坐盆内先蒸，汗出，候水温和，下手洗完，方贴后膏（蒸时四围用席围住盖密，方汗出）。
●膏药方
牛皮胶一斤　姜汁半斤　瓦上白霜二两　苍耳草汁一碗
共熬成膏，布摊贴。
●内服散
苍术四两　草乌　川乌各五两　细卒　防风　羌活各二钱半　白术三钱
共为细末，调服一钱五分。取汗忌风。
●风痰牵引手足，或致不仁俱可服
嫩桑枝，每遇节候，于四更时向东采，如三月三日清明，即于三月二日四更时去采，采来寸断，砂锅中炒过，黄色香气为度。每一两加杉木节三钱，老茄子子三钱，炒过，桂枝三钱，煮酒，加童便服。
●中风不省人事，急用此通关
大黄一钱　干姜五分　巴霜五粒，去油
煎汤灌下，上即吐，下即泄。
●中风不省人事，及痰厥，四肢气闭隔塞
白矾一两　牙皂角五钱
为末，每服一钱，温水调下。
●又方
明矾二钱，为末，用生姜自然汁调下。
●龙蛇换骨丹　
治半身不遂，风瘫骨疼，麻痒不仁等症。
生草乌半斤，去皮、尖，切片；生姜半斤，切片。共入锅内，焙炒干，共为细末，加麝二分，加白荆皮研末，与前药等分，平对每服六分，酒调下。如伤风寒，不对白荆皮末。每服三分，俱卧时，酒凋服。忌风取汗为度。
●中风，麻木不仁，半身不遂等风痰皆治
青藤根一两　五加皮三钱
白酒煎服。忌风，取汗，极效。身作痒，勿怕过二三日，又一服。
●治暴感风嗽
款冬花五分　鹅管石三分　白矾二分　甘草二分
上为极细末，以小竹筒吸入喉内，临卧时清茶送下，次早再服如法。此劫药只可服三分为度，虽久嗽亦可愈。服药后须数日断厚味。
●化痰止嗽丸
寒水石四两，火煅，为末　朱砂五钱　玄明粉五钱
共为末，炼蜜丸弹子大，每噙化一丸，痰自化。
●治咳嗽方
萝卜子一酒杯　生姜一大块
二味共捣烂，浆水煎，连吃二三碗，时咳立止。
●噙漱方
蕲艾二钱　花椒二钱　黑豆二钱
连须葱七根，共水三碗，煎熟豆为度，温噙漱。
●又方
乌药　炒栀子　石膏等分
水煎服。
●齁疾，神效，断根
白砒五钱　用面四两，作粑包裹，火煨干，以烟出为度，摇响是的，去砒用面为末　贝母一两　苏子一两，炒
三味共末一处，再用生面打糊为丸，梧子大。初服二十丸，渐至三四十九，滚白水送下。服完此料，全好。每服三日后，服绿豆粉一次，以解砒毒。
●齁方
一斤重鲫鱼一个，抠出胆，入南星、半夏、贝母、白附子各四钱，为粗末于内，仍对鱼口用草筋泥固炕，加炭火煅，青烟尽，白烟至，即止火。取出研末，每服八分，苏子汤下，神效。
●齁疾
乌梅肉四两　巴豆仁一两
同水煮三日，取起。有痰嗽者，乌梅肉二两　巴豆仁一两，去油、皮，共捣烂为丸绿豆大，每服七丸，烧酒送下。无痰者，止用乌梅肉二两为丸，滚白水下七丸。一服十五丸，黍米大。
●治痰迷心风
梳腻　桐油脚
二味等分为丸，指顶大，每用丸滚白水下。吐痰一盆即醒。
●治痰卒发，或昏仆，或膈胀，或眩晕
生姜二两，取自然汁，合童子小便，调匀服之。姜能开痰，童便降火最妙，更入竹沥尤妙。
●中风中痰，急慢惊风
初伏一日，用健猪胆，每个加明矾打碎入内，阴干。每用二分，姜汤送下。
●惊悸化痰
生姜自然汁二倍　真麻油炼熟，一部
调匀，无时服之，二日即好。
●风痰，痰火
大黄一斤　烧酒五斤
煮过，用车前草根捣汁，浸大黄，晒干。每一斤加沉香一两，炼蜜为丸，弹子大，每噙化一个。
眩运者，宜服礞石滚痰丸。常时服六味地黄丸加人参、沙参。大抵真水衰，不能制邪火耳。
●礞石滚痰丸
大黄酒蒸　黄片芩酒先净，各八两　沉香五钱，水飞过　礞石一两，搥碎　焰硝一两，从小砂罐内，及硝盖之，铁钱练定，盐泥封固，晒干，火煅红，候冷取出
上为细末，水丸梧子大，每服四五十丸，量虚实加减，茶清、温水任下。临卧食后服。水泻、双身者，忌服。
●二黄散退潮热
大黄—两　雄黄一钱
共为末，每服五分，夏天冷水下，冬天温水服，小儿减半。
●吐血
童便二杯　韭汁半杯
用郁金磨之，再加无香京墨少许服，引血归经即止。
●阴症方
用乌豆一酒杯
捣碎，将滚烧酒冲吃，极妙。
●又方
用艾如黄豆大，灸小指外侧边头一节上，男左女右，其效如神。
●种子助阳滋肾
黄柏半斤，盐水炒　山栀仁六两
俱生为末，炼蜜为丸，梧子大。每服七八十丸，酒送下。滋肾水，泻肾火。
●治远年近日偏正头风，诸药不效，收功如神
白芷三两　川芎三两
上为末，黄牛脑子一个，搽药在磁器内，加酒熟熟，乘热和酒食之，尽量一醉，卧后酒醒，其疾如失。如无牛脑，猪脑子亦可。竹叶包罐煮熟，将药和丸，梧子大，每服三四十丸，酒下，食上服。
●治头痛，茶调散
白石膏一钱　川芎一钱　白芷一钱
共炒为末，茶调服。
●头痛神妙方
条芩一钱　大黄三分
共为末，酒调服。服完即梳头一百下即止，神效。
●洗面上酒刺赤面
枣肉　白果　蓖麻　白丁香
肥皂共捣洗面。
●眼科秘诀
气主昏矇不足，虚则珠泪生花，热则赤脉涩痛，风则肿痒便加，内瘴多因色欲，食毒脂瘴来遮，上下拳毛倒睫，脾胃风热堪嗟，攀睛胬肉出血，酒洗心肝伤邪。
●论热主病
心热血灌瞳人，肝热胬肉攀睛，胃热时时刺痛，肺热眵膜时生，膀胱热生倒刺，肾热睛痛肿疼，大肠热生赤膜，脾热胞肿不宁。
●论凉主病
心冷目昏气闷，肝冷冷泪常流，脾冷目闭不开，肺冷睛气光莹，肾冷瞳仁大小，胃冷视物不明，膀胱冷常昏暗，大肠冷则昏沉。
●明目丸
羊肝，鲜带血的，加百草霜捶为丸。每服三四十丸，水酒下，不拘时服。若干，加蜜为丸。
●眼药方点三样眼
一起白芦甘石四两打碎，童便十碗。
煮干为度，水飞研末，点风眼。
一起芦甘石四两，打碎，用晚蚕砂四升。
炒，研末，水煮干，水飞，点翳子眼。
一起芦甘石四两，用草决明、石决明、青葙子、木贼、黄连、谷精草、蕤仁、菊各等分，煎水煮干，水飞研末，点火眼。
●目黑珠坠落
病名肝胀，不可剪断筋脉。止用单羌活一味，煎汤服，即止。
●又方
以山栀、枯黄芩为君，泄肝经之火；连翘、薄荷、荆芥、防风，轻清之剂为臣，以除头目之热；桔梗舟楫之剂，载诸药而不下沉；甘草解毒，加药为佐使。再剂而安，而目珠属肝，诸痛皆属火，火太盛，故珠坠苦痛。
●烂弦风眼
上好芦甘石一两，用银罐二个，
仰覆盛之，炭火煅红，用三黄浓汤半杯淬在内，待干又煅，红用童便半杯，如此淬之，再煅红，再淬，一黄汤，一童便，如此各七次。每一两加枯矾六分，研极细末点之。
●眼目晕并垂帘胀等症
川芎五钱，勿犯铁器石，打碎　草决明五钱　谷精草三钱
布包，悬胎煮公猪肝一付，汤淘饭，肝食二服即安。
●洗眼方　
治时行害眼，并风眼有泪，及小儿痘内风眼，四边红赤诸症。
用皮硝六钱，水一瓯，煎七分，候冷澄清，收磁罐内，勿令染尘。又用杏仁三个，去皮、尖，铜绿七八厘，二味以铜器捣烂，后用新领白绢扎成弹子。井水一酒钟，浸一周日。临用先以皮硝水洗三四次，即用杏仁水亦洗三四次，每日四五次即效用。
●暴发眼疾
黄连多用　当归梢　防风　甘草　枯矾
水泡洗眼。黄连为眼科圣药，故以为君；佐以当归梢破热下流，防风除风，甘草解毒，枯矾清利目眵，亦解毒多效。
●火眼药方
用皮硝一斤，用黄豆五升，打腐一团，平腰截作上下二块，中间安硝，上下盖台，腐入甑中，下安一大钵，火蒸之。其水落钵中，取起，入瓦罐中，候冷。取硝，每两用明官硼砂三钱，用少许点火眼，神效。若点翳障，用乳香，去油一钱，用铜绿烧红，入童便中，淬过五七次，用少许，共为末，点之。
●治火眼
黄连二钱　黄柏二钱　大半夏一个　杏仁七个，去皮尖　胶枣五个
用水一碗，煨至半碗后，滤去渣，澄下面末点。如备下济人，先以前药，或日晒，或火烘，成胶，临时以清水调点。
●眼药
黄连　桑白皮少许
共浸水一日，去渣，次日用此水熬成膏，后用酒杯量有一杯，用雄胆三分，麝三分，调匀点之。
●小儿害眼
黄连
捣水，敷脚心。
●脑崩鼻息，乃风寒起也
用艾二两，将绢一幅，先将艾五钱铺大碗一块大，用朝脑一两五钱铺艾上，又将后艾一两五钱盖在上，将余绢包盖上面，安头顶中。绢外周围用面条围之，用索悬一茶壶滚水坐药上，待鼻中艾香即止。如不香，水冷再换。滚水一次即好，两次断根。壶底要窝，神妙神妙。
●又方
以甘草四两煎汤，用有嘴壶盛。以壶嘴向鼻嗅之亦效。
●鼻血流不止
用暑袜带子一根，将手指逐节根下一路捆住，独无名指犹加紧些，捆完捻拳下垂，锥紧，即刻住止。左鼻捆右，右捆左。
●鼻息肉
土木鳖二个　甘遂一分
共捣为丸，塞鼻中，嗅其气，息肉白化血水流出。自消觉喉中痛，去甘遂，止用木鳖捣丸塞鼻，以消为度，效效。
●口疳方
年久小便缸底有霜厚者，火煅过七钱，黄连一两，共为极细末，口疳、鼻疳、口中生疮，以竹筒吹进，外则搽之。
●口舌生疮
真胆矾五钱
入银锅内煅赤色，出火毒，次日细研，每以少许傅之，吐去酸涎水，一二次即好。
●口中走马疳疮
雄黄　火硝各等分
先将米泔水洗净，拭干后，用药末搽之，神效。好后再用生肌药搽。
●舌胀肿出口外
用蓖麻油蘸纸捻灯上烧，取烟熏舌即消。一用雄鸡冠刺血，盏盛，浸舌就咽下。又用冬青叶煎汁浸。
