
序  ***************************
医方拾锦者，寒劲子游艺所辑也。拾者何也，东取也。不曰取而曰拾者，何也？或因散失，或因抛弃，芥布星罗，世多翫忽，揉而集之，尽归有用，是以谓之拾也。锦者，何也？华物也，言有花样，可採览之呈以悦目也。收诗之艳者，拟比织锦，词之佩者，此以锦绣。安在医方之艳珮者，不可以锦名也。是以根府歧黄，博及百家，正订无讹，蒐罗幽隐，勿能得此。收拾之便，绵方之精者，收是集也。善用则有益，不善用亦无损也。寒劲子简练揣摩。未求有功，先求无过可知矣。陈氏有《拾遗》，冯氏有《锦囊》，寒劲子想已洞晰其蕴。拾锦之名，吾未能窥其命意所在，聊姑妄言之。以为游艺所辑。然所否所。
同治癸酉一阳月阳生日云岩莫知之识
大梁王风年敬书


正文  ——————————————————————————————————————————————————————————————————————————————————————————

头方  ***************************
治头上屑皮
胡桃肉（七个）　河子肉（五个）　梨（一个）　侧柏叶（三片）
共捣如泥，水浸片时，搽之。
又方
白芷、零陵香为细末，掺头上，三五日，篦去。
又方
藁本、白芷为细未，晚涂头上，次早梳，垢尽去。
治发落不生。
乱发洗净，油煎焦，细研为膏，搽之。
又方
青果（五个）　诃子肉（三钱）　官桂　山奈　樟脑（各一钱）　香油（二两）
将药入油内浸三日，每早手蘸油擦三十六下，日后无者生也。
又方
鲜猴姜擦之，或生姜浸油擦之。
治发少
侧柏叶阴乾，为末，和菜油涂之。
治发黄
羊尿烧灰，和腊猪脂涂之，日三次，候黑乃止。
又方
陈醋煮黑豆汁染之。
治发短
东行枣根三尺，横火炉上蒸之，两头汗出，敷发上。
治发乱
鹿角菜熬成胶，刷发上。
治发藁不润泽
木瓜浸油搽之。
令发长黑
香油煎桑叶，去滓沐之。
治发好落
胡桃肉二个，榧子肉二个，侧柏叶一钱。
共为细末，擦头上，或浸水擦头亦可。
治少白头
黑芝麻九蒸九晒，研细末，枣肉为丸，每服五钱，开水送下。
又方
枸杞子（三两）　柿饼（五个）。
酒浸煮烂，同捣为丸如桐子大，每服八十丸，空心茅根汤下。
乌须方
胡桃皮。蝌蚪同捣如泥，磁器盛之，埋地下二十一日，取出涂之。
又方
百药煎（一两）　针砂（五钱）　荞麦面（五钱）
先洗净发须，从荷叶熬醋调刷，再用荷叶包之，次日洗去。
又方
五倍子（一个）　铜末（一钱）　白及（八分）　食盐（五分）　没石子（三分）　诃子肉（三分）　细辛（三分）　白矾（三分）　黑矾（六分）
共为细末，热茶调煮，后入黑矾，再煮至面上生光，用搽鬚发上，油纸包，立黑。
拔白生黑
母丁香为末，生姜汁调涂孔中，即生黑者。
又方
梧桐子捣汁涂孔中，或猪胆汁涂孔中，俱生黑者。
长鬚方
鹿角尖（二钱）　牙皂（二钱）　皂刺（二钱）　青果（四两，烧灰存性）　橘子（一枚，取汁）　生姜（取汁）
等分调匀，入磁器内收贮，用木塞口，煮三柱香，晚上用肥皂水洗净，短鬚用药搽上，天明洗去，至四十九日，须即长。如欲再长，再搽药。每日吃核桃一枚，至二七日吃二枚，至三七日吃三枚为例。
治眉毛不生
半夏　白芥子
等分研细末，生姜汁调擦。
又方
黑芝麻花阴乾为末，以黑芝麻油渍之，日涂自生。

面方  ***************************
梨花散　治面黑。
白芷　白及　白丁香　白茯苓　白附子　白殭蚕　白蒺藜　皂角（去皮弦，各等分）
共为细末，加豆面少许，每日洗面用之。
桃花散
密陀僧（二两）　塞水石（一两）　官粉（五钱）　朱砂（三钱）　银朱（三钱）　白及（五钱）　麝香（七分）
共为细末，鸡子清调，盛磁器内，用蜜封其口，蒸熟晒乾，再研极细末，洗面用之。
八宝芙蓉散
官粉（一两）　干胭脂（八钱）　潮脑（八钱）　元明粉（四钱）　乌梅（十个）　朱砂（三钱）　川芎（二钱）　洋糖（二两）
共为细末，洗面用之。
仙光散
三月三日採桃花，七月七日收鸡血，和涂面上，三二日脱下，则颜色光华如仙。
玉光散　兼治风刺。
梨花　李花　樱桃花　白菜花　红莲花　白莲花　旋花（各六钱）　木瓜花　桃花　青木香　广木香　丁香　沉香　覆锺乳粉（各三钱）　珍珠　玉屑（各二钱）　豆面（七合）
共为细末，收放磁器内，每日㾴靧，用洗手面。
如玉丹　兼治冻裂。
杏仁（一两）　花粉（一两）　枣肉（十枚）　胰子（三具）
共捣如泥，好酒四盏浸于磁器中，以润面手。
玉镜膏　兼治渣鼻。
金色密陀僧（二两），研极细末，人乳调或蜂蜜调，每晚蒸热敷面上，次早洗去。
治面黑
冬瓜一个，竹刀去皮切片，烧酒一壶，米水煮，去渣，熬成膏。每夜涂之，次早洗去。
治面上黯点
白殭蚕（一两）　黑丑（一两）　细辛（五钱）
共为细末，炼蜜为丸，洗数次自去。
又方
元荽煎汤洗之，自去。
治雀斑
紫背浮萍　白梅肉　樱桃枝　牙皂
等分，共为细末，炼蜜为丸，洗面用之。
治汗斑
官粉　硫黄　穿山甲
共为细末，用双蒂秋茄蘸药拭之。
又方
密陀僧为末，黄瓜蒂蘸药拭之。
治红斑
鳝鱼血涂之自去。
治面痣
益母草灰和肥皂洗之。
治面上白驳
白鳝鱼脂（一两，煎）　先刮驳上，令燥疼，以油涂之。
治面上皴裂
猪蹄煮如胶，卧时涂面，次早洗去。
治面上皱裂
桃仁为末，猪脂熬数次，夜卧涂之。
治面上冻疮
烧酒洗之，或樱桃汁拭之。
治抓破面皮
轻粉研极细末，生姜汁调敷，无疤。
治面上瘢痕
鹰尿白和人精涂之，三日即光。
又方
茯苓（一两）　杏仁（一两）　百部（一两）　香附（一两）　天冬（一两五）　冬瓜子（二两，去皮）　茨菇根（二两）　瓜蒌（二个）　甘草（三两）　豆面（六两）　皂角（一斤，去皮弦）　清胶（二两，酒炙）　益母草灰（四两）
米泔共捣成饼，焙乾为细末，每日洗面如藻豆用之。
又方
马齿苋熬水洗之。
又方
鸡蛋黄炒黑，日三次拭涂之。
治刺瘊
蜘蛛丝系根上，自落。
治肉瘊
天南星，飞罗面等分研细末，醋调搽之。
治肉瘤
金凤花科熬水洗之，夏用鲜，冬用干。
清肺饮
治面上粉刺。
白芷　川芎　连翘　黄连　黄参　川贝　栀仁　苦参　荆芥　甘草　桑皮
等分水煎，临卧时服。
升麻附子汤　治面寒。
升麻（七分）　附子（七分）　炙耆（七分）　葛根（七分）　白芷（七分）　党参（五分）　草蔻（五分）　益智仁（五分）　莲鬚（三分）　甘草（五分）　葱（三寸）
水煎服。
升麻黄连汤　治面热
升麻（一钱五）　葛根（一钱五）　苍术（八分）　白芍（七分）　黄连（六分，酒浸）　黄参（六分，酒浸）　犀角（五分）　川芎（四分）　荆芥（三分）　薄荷（三分）　白芷（二分）　甘草（五分）
水煎，食后服。
除青散　治面上字。
矿石灰（一钱）　炼蓼灰（一钱）　紫蓼灰（一钱）　百草霜（一钱）　党参（五钱）
共为细末，水调写字上，有泥起，拂去再写。

耳方  ***************************
聪耳
用绿豆皮填枕头，常枕不生耳疾。
治耳聋
大猫儿眼珍珠，绵包塞耳内。
治水银入耳
用金银著耳边自出。
飞蛾入耳
酱油灌耳中，即出。
又方
击铜器于耳边即出。
蚂蚁入耳
穿山甲焙为细末，水调灌之即出。
蚰蜒入耳
香油作煎饼枕卧自出。
又方
活地龙一条，纳入葱叶中，化水滴耳内，蚰蜒亦化成水。
蜈蚣入耳
生姜汁或生韭汁滴耳内即出。
蛆虫入耳
杏仁捣汁滴耳内，非出即死。
恶虫入耳
桃叶作枕枕之，虫自鼻出。
诸虫入耳
鲜鸡冠血滴入即出。
又方
好醋滴耳内即出。
又方
猫尿滴耳内即出。用生姜擦猫鼻自尿。

目方  ***************************
明目枕
黑豆皮　绿豆皮　荞麦皮　草决明　菊花
等分填枕头，常枕至老，不生目疾。
又方
皮硝（六钱），白水一盅半煎至七分。每遇日期早晨洗一次，不可间断。洗至三年，有目疾者全愈，无目疾分外光明，千万不可误日期。正月初一，二月初一，三月初四，四月初十、十三，十月十三，十一月初四，十二月初四。
飞丝入目
石葛蒲擂碎。左目塞右鼻，右目塞左鼻。
又方
绉纱手帕包白菜，揉汁滴入目即去。
麦芒入目
大麦煮浓汁，洗之即去。
竹木入目
蛴螬捣烂，涂之即出。
沙尘入目
蜣螂一枚，手持其背于目上影之，尘沙自出。
杂物入目
鸡肝血滴目中即出。
又方
木梳上垢为丸，放眼角内即出。

口方  ***************************
口乾
党参　熟地　天冬　麦冬　白芍　五味子　乌梅
水煎服。
口酸
柴胡　胆草　黄芩　青皮
水煎服。
口辛
栀子　桔梗　黄芩　桑皮　天冬　麦冬　南沙参
水煎服。
口苦
生地　天冬　麦冬　丹皮　黄连　知母　甘草
水煎服。
口甘
黄芩　白芍　陈皮　花粉　栀子　甘草
水煎服。
口咸
生地　山药　茯苓　洋泻　萸肉　丹皮　元参　知母
水煎服。
口臭
生地　石膏　犀牛　石斛　枳壳　茵陈　枇杷叶　竹叶
水煎服。
七香丸
紫蔻仁（一两）　藿香（八钱）　党参（五钱）　桂心（三钱）　香附（四钱，炒）　丁香（二钱）　木香（一钱五分）
共为细末，炼蜜丸如桐子大，噙口中化之，出气亦香。
兽骨鲠喉
象牙磨水咽之即下。牙笱、牙梳皆可用。
又方
狗涎滴耳中即下。或含陈皮咽汁亦下。
鱼骨鲠喉
百合（十两，研末），蜜水调，包围颈项三五次即下。
又方
猫涎滴口中，即化为水。或含硼砂亦化。
又方
青果核煎水饮之，即消。
骨刺入喉
栗子内薄皮烧灰，研极细末，吹之即下。
又方
凤仙子研细末，水调服，诸骨皆化。
竹木入喉
威灵仙、红糖等分，醋煎，饮之即消。
麦芒入喉。
饴糖嚼满口，咽之即下。
乱发绕喉
自己乱发烧灰，开水和服，即消。
误吞铜钱
荸荠生食数十枚，即化。
又方
核桃多食几枚，亦化。
误吞针
蚕豆煮熟，同韭菜食，自下。
误吞铁
慄木灰研极细末，红糖和服三钱，即出。
误吞金
羊胫骨烧焦，研细末，米汤和服三钱即出。
误吞金银器
陈大麦仁炒研作粉，用红糖拌之，日食三次成碗，三五日即下。止可食米饭大荤，不可饮汤水，或多吃肥肉，自能从大便出。
又方
炼蜜服三升即出。
误吞金银锡铜
红糖一碗，白糖一块烧红，放入红糖内，共捣为膏，多服自下。
又方
砂仁煎浓汁服之，其物自出。
误吞水银
柴灰研极细末，煎浓汁服。
误吞铅粉
香油和蜂蜜服。
误吞蚂蝗
此物最毒，虽烧灰为末，入水亦活，惟入蜂蜜内即化成水。误吞者，多食蜜可也。
误吞蜈蚣
急取生猪血喝之，须臾以清油灌口中，其虫滚在血内即吐出。再用雄黄米酒调服，解其毒。

齿方  ***************************
固齿
石膏、青盐、白矾等分。
共为细末，指蘸擦牙齿少顷，温水漱口，日三次，不生齿疾。
无比散　固牙齿，乌鬚发。
大熟地（二两，砂仁炒）　地骨皮（二两，蜜炙）　青盐（二两，炒）　没石子（四钱，公母成对）　破故纸（二钱，酒炒）　细辛（一钱五分，酒洗）
共为细末，每早擦牙良久，白开水嚥下。
白牙散　治牙齿黑黄。
石膏（二两）　砂锅（二两）　青盐（五钱）　白芷（三钱）　零陵香（二钱五分）　升麻（二钱五分）　细辛（一钱）　麝香（五分）
共为细末，每晨擦牙上，温水漱口吐出。
牙齿动摇
白盐末擦之，用温水含漱百遍。五日内即牢固，或内服还少丹或八味丸更良。
又方
骨碎补一两炒黑色为末，揩牙根，盐水漱，良久吐之。
又方
牛齿煅为末擦之，取二钱水煎，热漱冷吐，日久自固。
牙齿渐长
白术为末，开水和服，更用白术煮水灌漱，自愈。
牙落重生
雄鼠脊骨为末，揩折处，复生如故。
雌雄散
雌鸡粪　雄鸡粪　旧麻鞋底
三物等分烧为末，入麝香少许，掺折处一月生齿。
又方
齿初落一枚，则用布瓦焙为末，典酒调服，永不再落。

鼻方  ***************************
人马平安散　治百病。
赤金（二十张）　明雄（二钱）　朱砂（一钱五分）　硼砂（一钱五分）　枯矾（一钱）　良姜（一钱）　朴硝（五分）　荜菝（一个）　青盐（三分）　冰片（二分）　麝香（一分）
共为细末，吹鼻中。男左女右。
神愈散　治肺热鼻塞，不闻香臭。
歌曰：
细辛白芷与防风，
羌活当归半夏芎。
桔梗茯苓陈皮辈，
一般等分锉和同。
七分薄荷姜煎服，
气息调匀鼻塞通。
治鼻血不止
附子为末，蒜捣如泥，涂两脚心自止。
又方
生地（一两）　麦冬（八钱）　元参（五钱）　降香（一钱五分）
水煎服。
又方
茅根煎浓汁服，即止。或温水洗脚即止。

声音方  ***************************
铁笛丸
治声嘶失音。
生地（一两，酒浸）　当归（二两，酒浸）　天冬（五钱，盐炒）　麦冬（五钱，盐炒）　党参（五钱，蒸）　诃子肉（五钱，酒蒸）　知母（五钱，盐炒）　阿胶（五钱，炒珠）　黄柏（五钱，蜜炙）　乌梅（十五个）
共为细末，外入人乳一杯，牛乳一杯，梨汁一杯，炼蜜为丸如桐子大，每服百丸，萝卜汤下。
好音丸　治同前。
杏仁炒去皮尖，研极细末，入猪脂一两，炼蜜丸如桐子大，每服五七十丸，米汤送下。
通音膏
白蜜（六两）　核桃仁（二两）　冬花（二两）　川贝（一两）
共为细末，和蜜成膏，随饭蒸熟，每用三钱，空心开水送服。
又方
杏仁（三两，炒去皮尖）　苏子（二两，炒）　百药煎（二两）　诃子肉（二两，煨）
共为细末，每服三钱，黄酒送下。
又方
桔梗　乌药　甘草　乌梅等分
水煎服。
又方
生白矾炼蜜为丸，开水送下。

周身方  ***************************
香肌散　兼治风癣。
当归　川芎　羌活　独活　白芷　防风　荆芥　翻白草　藿香　细辛　甘松　藁本　红花　皂角（去皮弦）
煮水沐浴。
治痒痒疙瘩
荆芥　防风　白芷　川芎　当归　白芍　茜草　蛇床子　地骨皮　川椒　蒺藜　透骨草　苦参
等分熬水沐浴。
又方
金银花　地骨皮　猴绵筋　川椒
熬水洗之。
德州肥皂方
白芷（三两）　细辛（七钱）　独活（五钱）　赤小豆（五钱）　肥皂（一斤）
共为细未，和蜜为丸，洗面洗澡皆可用之。
六香散
二丑（十两）　皂角（四两，去皮弦）　零陵香（二两）　天花粉（二两）　甘松（二两）　白芷（二两）
共为细末，洗澡用之。
天香散
藿香（一两五钱）　零陵香（一两）　甘松（一两）　桂心（五钱）　紫蔻仁（二两）　益智仁（一两）　当归（六两）　白芷（六钱）　槟榔（六钱）　丁香（三钱）　木香（三钱）　麝香（五分）
共为细末，炼蜜丸如桐子大，空心噙化五七丸，遍身皆香。
四香丸
紫蔻仁　冬瓜子（去皮）　松树皮（去粗皮）　桂心
共为细末，炼蜜为丸如桐子大，空心噙化五七丸，遍身皆香。
轻身丸
黄精切片，九蒸九晒，炼蜜为丸，每服五钱，三年可平飞过岸。
大力丸
厚地黄九蒸九晒，炼蜜为丸如桐子大，每服三钱，开水送下。
耐飢丸
海松子九蒸九晒，炒研为末，去油炼蜜为丸如桐子大，每服三钱，温酒送下，久服不飢。
耐老丸
柏子仁九蒸九晒，炒研为末，去油炼蜜为丸如桐子大，每服三钱，温酒送下，久服不老。
仙莲丸
七月七日採莲花七两，八月八日採莲根八两，九月九日採莲子九两。阴放半乾，砂锅蒸熟晒乾，研细末，炼蜜为丸如桐子大。每服三钱，开水送下。久服快志悦色，延年不老。
伏桑丸
桑叶（伏天採取，酒浸晒乾）　怀山药　黑芝麻　药黑豆四味（各二斤）
共为细末，入蜂蜜三斤，和成块，每块切一两二钱，共切二百块，用莲叶垫定，以笼蒸之。每服一块，早晚空心盐汤送下，百日服完，不可间断，有病服之，百日全愈。无病服之，百病不生。
仙家服槐子方
十月上已日，收放新磁器中盛之，以盆合其上，密封其口，勿令走气。三七二十一日，开取去皮，从月初一日服起一粒，日加一粒，至月半，日少一粒，周而复始。上服令人夜看细书，气力百倍。
服药豆方
何首乌（一两）　肉苁蓉（八钱）　巴戟天（六钱）　青盐（八钱）　破故纸（六钱）　小茴香（六钱）　药黑豆（三斤）
同入砂锅煮透，晒乾去药，食豆。益气力，壮筋骨。

茶酒方  ***************************
戒茶
男用女，女用男新鞋，盛茶令满，任意喝尽，再喝一鞋，如此三度，自不喝也。
戒酒
好酒七斤，朱砂五钱，装瓶内紧封瓶口，放猪圈中，任猪摇动七日，取出顿饮。
又方
蛴螬研细，冲酒服之，永不再饮。
百杯不醉。
葛根（二两）　白梅肉（五钱）　葛花（三钱）　薄荷（二钱）
共为细末，茶酒冲服皆可。
又方
葛子（三钱）　紫蔻仁（三钱）　青果核（三钱）　槟榔（三钱）
共为细末，炼蜜为丸，噙舌下。
一杯醉倒
无花果（一个，焙乾）　醉仙花（一钱）　共为细末，入酒杯内，饮之即醉。
又方
鹁鸽屎研细末，入酒杯内，饮之即醉。
引饮方
葛根、紫蔻、丁香、砂仁（各五钱）　百药煎、甘草（各二钱五分）　木瓜（四两）　炒盐（一两）
共为细末，温酒调服一钱。素不饮者，亦能饮。
千里茶
沙糖（四两）　薄荷（四两）　茯苓（三两）　甘草（一两）
共为细末，炼蜜丸如枣大，每噙化一丸。行千里不渴。
假大烟
高丽参（一两）　儿茶（一两）　潞党参（二两）　天冬（二两）　麦冬（二两）　木莲花（一两）
共合一处，水煮三五滚，用花尖纸过笼，如熬烟法，打泡进斗，则过瘾。

杂方  ***************************
治男子怯弱
天雄（二枚），细雄鸡肠中，捣烂蒸食之。令人有勇。
御寒汤
炙黄耆（三钱）　焦白术（二钱）　茯苓（一钱五分）　广皮（一钱）　肉桂心（八分）　五味子（十五粒）
姜引，水煎服，避寒气。
忘冷汤
茯苓、天冬等分，共为细末，温酒和服。每服三钱，日二服。虽大寒天，亦出汗不冷。
治腋下狐臭
先用自己小便洗一次，又用米泔洗一次，再用生姜汁频涂除根。
缩阳丹
水蛭九条，入水碗养至七月七日，取出阴乾，称有多少，麝者、苏合三味等分，研细末，蜜和为饼。阳兴时，用少许擦左脚心立刻阳缩，过时复兴，再擦可也。
又方
芒硝四两，两手捧住，任他流水，阳自缩。
又方
鲜丝瓜藤捣烂，涂自茎自缩。
治夫妇不和。
鸳鸯肉作羹，私与食之，即恩爱和好。
又方
五月五日取布穀鸟脚、脑、骨带之，亦恩爱和好。
治妇人忌姤
天冬（去心，炒）　赤黍米（炒）　薏苡仁（炒，等分）
共为细末，水丸如桐子大，每服五钱，开水送下。
又方
鸽鹧肉食之，不忌姤。
治男子遗尿
雄鸡肝，肉桂心等分，同捣，为丸如小豆大。每服一丸，米汤送下。
治妇人遗尿
雄鸡翎烧灰，研细末，温酒和服。
治男妇尿床
葱头（七钱）　雄黄（二钱）
同捣，用布包脐上，即不尿。
又方
白纸一张，铺身下，待尿纸上，取出晒乾，烧灰，浸酒和服。
治小儿尿床
龟尿滴脐中即不尿。荷叶放盆内，龟放荷叶上，用镜照，龟见影自尿。
治小儿夜啼。
五倍子研细末，津调填脐上即止。
画眉膏　令小儿断乳。
雄黄（二分）　雌黄（二分）　朱砂（二分）　麝香（二分）　轻粉（一分）
共为细末，待小儿睡熟，用香油调擦两眉间及眉毛上，即不思乳。
治小儿五岁不语
赤小儿研细末，酒和敷舌下。

足方  ***************************
软足散
白芷（五钱）　防风（五钱）　细辛（二钱）　川芎（二钱）　山奈（二钱）
共为细末，撒鞋底，行路脚汗皆出香。
治脚汗
萝卜汤洗之，仍用枯矾末掺之。
治脚冻
秋茄根熬汤洗之。如破皮，用螃蟹壳烧灰，研末掺之。
治脚疼　兼治肉刺鸡眼。
黄丹　枯矾　朴硝
等分为末，炒葱白和涂之。
稳步膏　治鸡眼。
地骨皮　红花
等分为末，涂之。
又方
蜈蚣（一钱，焙）　硼砂（一钱）　白矾
共为细末，香油浸埋土中，十一月取出，点之自落。
理脚散
当归（一两）　川芎（五钱）　桂枝（三钱）　牛膝（一钱五分）
水煎温服，裹脚不疼。
又方
当归（三钱）　牛膝（二钱）
水煎，空心服。外用荞麦秆煮汤，加枯矾浸洗数次。
束脚散
猴骨（一两）　枯矾（一两）　威灵仙（六钱）　皮硝（五钱）　川椒（五钱）
熬水洗之，瘦则易裹。
又方
凤仙科熬水洗脚，软则易裹。
又方
茄柴（一科）　荞麦秆（一把）　礞石（三钱）　血竭（三钱）　皮硝（三钱）　没药（三钱）　乳香（一钱五分）　猴骨（二钱）
熬水洗脚，勿著手，著手手亦小。
治行路脚疼
草乌　细辛　官桂　防风　山奈
等分共为细末，衬鞋底。

救飢方  ***************************
黑豆（一斤，炒）　芝麻（一斤，炒）　江米（一斤，炒）　茯苓（四两）
共为细末，用青布囊盛之。每服三钱，开水送下，日三服，不飢。
又方
黄耆（炙）　龙骨（煅）　赤石脂（各三钱）　乌头（炮）　防风（各一钱）
同入石臼内捣一千杵，炼蜜丸如弹子大，每行路吃饱饭一顿，服药一丸，可行五百里，服药二丸，可行一千里。
又方
芝麻：江米炒研细末，煮枣肉为丸如弹子大。每服一丸，一日不飢。
又方
黑豆同铁角风尾草蒸熟，拣去草，每服豆五七粒，终日忘食。

诸伤方  ***************************
苇刺入肉
栗子生嚼，敷之即出。
竹刺入肉
牛膝生嚼，敷之即出。
竹木入肉
老姜细嚼，敷之即出。
又方
羊屎烧灰，猪脂和涂之即出。
针刺入肉
车脂油摊纸上贴之，二日一易，三五次即出。
箭镞入肉
蝼蛄脑同硫磺研细熬之，觉痒即出。
又方
头上蝨子、人牙　同研涂之即出。
铳子入肉。
蜂蜜冲好酒，饮醉即出。
鸟枪子入肉
煮陈腊肉皮，连膘揭下。贴伤处，看膘油化尽，又换，频换数日即出。

诸虫伤方  ***************************
蝎子蜇
生半夏　生南星　生川乌　生草乌　白芷　胆矾
共为细末，水调涂之。
毒蜂蜇
生半夏、生白矾研细末，和醋涂之。
蝎虎咬
桑叶烧灰，水煎数沸，滤浓汁，和白矾末涂之。
蚕咬
麝香和蜂蜜敷之。
蜗牛咬
蓼子嚼汁敷之。
蝼蛄咬
醋和石灰敷之。
蚯蚓咬
鸡屎涂之，或盐水浸之。
蜈蚣咬
鸡冠血涂之，或嚼胡椒涂之。
蜘蛛咬
重者遍身生丝，腹大如孕，不治则死。治法频饮羊乳，外用生姜汁调水粉涂之，轻则香油和食盐敷之。
毒蛇咬
重则用雄黄、五灵脂（各五钱），酒调服，渣敷患处，轻则用眉豆叶捣烂绞汁，酒冲服，渣敷患处。
蛇入七窍挽不出，急以刀伤蛇尾，纳川椒、胡椒三五粒，裹著即出。又以艾炙蛇尾即出。后以雄黄末调人参汤服之，解蛇毒。
凡卒为蛇绕不解，以热汤荡之，或令人尿之亦解。
八角虫
隐于壁内，以尿射人，生疮如汤火伤。乌鸡翎烧灰，鸡蛋清调涂之，或生犀角磨水涂之。
金蚕虫
南方有之，能入人腹。中毒者，嚼白矾味甘，嚼黑豆不腥是也。石榴根皮煎浓汁服，吐出活虫即愈。此虫刺猥能捕获。
应声虫
在腹内随人言语。生姜汁一盏，分五次服，或青黛水调服。
饮油虫
头发入胃，气血裹化为虫，最喜饮油者是也。雄黄五钱为末，白水调服。
人咬
先用童便饮之，次用小米嚼烂敷之。或龟版烧灰，油调敷之。
马咬
马齿苋煎汤饮之，外嚼栗子敷之。
狗咬
虎骨（煅）研末涂之。或桑树砍出自然汁涂之，或嚼杏仁敷之。
疯狗咬
防风（独茎者良）、南星（制七次，晒乾）、殭蚕（炒断丝）、白芷等分。
共为细末，每服三钱，黄酒和童便服，出汗自愈。
猫咬
薄荷叶细嚼，敷之。
鼠咬
猫毛烧灰，入麝香，唾调敷之。
凡一切毒虫咬伤，内用白鸡血热饮之，外用蛇蜕煎汤洗之。
凡疯狗、毒蛇咬伤，急以新粪涂之，好迟时用药。
凡百虫咬蜇，宜于伤处上下扎缚，使毒不走散。食蒜、饮酒令饱，使毒不攻心。或矾石甘草等分为末，冷水调服三钱。更捣蒜敷患处，加艾灸之。

辟虫方  ***************************
藏书辟虫
芸香烧烟燻之。
藏笔辟虫
黄柏、川椒煎汤染之，或硫黄研水浸之。
裱画辟虫
生白矾、川椒、黄蜡共为细末，入糊裱之。或腊雪水打糊裱之。
床帐辟虫
长茎浮萍两边生叶者，焙乾，放床上，烧烟燻之。
衣裳辟虫
野菊花（三钱，研细末）　水银（三钱）　白果（三十枚）
同捣和匀，浆衣裳用之。
又方
端午日取蒿苣叶放柜箱内，辟虫。
毛衣辟虫
硼砂洗之。
毡衣辟虫
生芋擦之。
诸物辟虫
荸荠菜晒乾，烧烟燻之。
点灯辟虫
荸荠菜梗作灯棒，能辟虫。故荸荠菜，一名护生草。
又方
腊雪水浸灯草，晒乾点之。
点灯辟鼠
蟹中黄（阴乾）　鳖甲　芸香　安息香
共为细末，焚于室中四壁，其鼠自走。
辟蛇
鸡粪放上风头烧之，蛇自去。
辟蝇
藁本煎汤浸抹布，抹桌子并酒器，蝇自去。
辟蚊子
鳖甲　藜芦　苦参　川芎　芫花　楝花等分。
共为细末，枣肉为丸，晒乾点之。
又方
夜明砂　鳖甲等分为末，烧烟燻之。
又方
木鳖子　雄黄　川芎等分，为末熏之。
辟臭虫
百部（二两）　芸香（二两）　鳖甲（两八）　白芷（两七）　甘草（两五）　雄黄（两二）　蛇床子（一两）　硫黄（一两）　浮萍（一两）　蟹壳（十个）　木鳖子（三十个）
共为细末，入炭火内，闭门，烧烟燻之即出。
又方
蜈蚣研细末，烧烟燻之。
又方
青盐灌洗床帐，臭虫永绝其迹。

污衣方  ***************************
墨污衣
生白果　生半夏　生杏仁
捣烂擦之，即去。
血污衣
萝卜细嚼，擦之即去。
脓污衣
好酒滚热，摆之即去。
油污衣
石脂水调涂之，即去。
桐油污衣
豆渣洗之即去。
漆污衣
先用油洗，再用皂角摆之，即去。
胶泥污衣
先用生姜拭过，摆之即去。
膏药污衣
米泔浸二日，再用热酒浸三五次，清水摆之即去。
酱醋污衣
藕汁擦之即去。
大烟污衣
大烟柴淋灰火，洗之即去。
瓜子仁嚼碎，洗之即去。
虫粪污衣
灯心蘸水擦之即去。
