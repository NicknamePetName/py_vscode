
通用  ***************************
●治气聚心下不散者。
桃树上不落干桃子去核皮，取仁三两为末，每服二钱，空心温酒调下。
●治绞肠痧，痛不可忍。
盐一两，热汤调，灌入病人口中。盐气一到，其痛即止。
●治阳脱证，四肢厥冷。或因伤寒新瘥，误行房事，小腹紧痛，外肾搐缩，不救则死。
葱白连须三七根，细切滤酒，浓煮一碗，分作三服灌之。阳气即回。
●治自汗夜间盗汗。
五倍子末唾调，填满脐中，缩定。一宿即止。
又方
浮麦炒，为细末，每服二钱，米汤送下。
●治痰嗽。
飞过白矾、五倍子等分，为末，每服二钱，以生猪肝火热蘸药，食后临卧服。
●治吐血并鼻中出血。
藕节捣汁饮之。
●治劳心吐血。
莲心二十二粒为末，酒调二钱，食后服。
●治鼻中出血。
千叶石榴花焙乾为末，吹入鼻中即止。
●治男子白浊女人带下。
陈年冬瓜子仁炒为末，每服五钱，空心米汤调下。治诸淋病，小便赤涩疼痛。
三叶酸浆草洗净，捣汁一盏，酒一盏，搅匀，空心服，立通。
●治五淋。
苎蔴根两茎切碎，水煎服效。
●治睡中遗尿。
燕窠中草土为末，不语食。
●治小便不通。
蚯蚓捣碎，以冷水滤浓汁，饮半碗立通。
●治痔疮，大便下血。
槐树上木耳为末，米汤调一钱，日三服。
●治痔漏。
蜣螂不以多少焙乾，为末，先用白矾水洗净，贴之。
●治鼠乳痔。
蜘蛛丝缠其上，自然消落矣。
●治外痔。
鳗鲡熏粪门，痔虫皆死。
●治脱肛。
鳖头一枚烧炬尽，为末，傅肛门上，用麻鞋底按入即不出。
●治痢赤白。
荠菜根烧灰，汤调下，极效。
●治诸痢。
盐梅去核，研一枚，合茶汤加醋服之。
●治血痢。
茶叶和蜜煎。浅赤痢，茶叶和生姜煎服，甚效。
●治泄泻。
生姜二块，艾叶一把，水煎热服。
●治狂言鬼语。
虾蟆一个烧为末，酒调服。
●治发狂欲走。
瓜蒂半两为末，井水调服一钱，大吐后熟睡即效。
●治出路，在家应急吐泻方。
路傍破草鞋去两头，将水洗过三四次，伶俐煎水一大碗，要甚滚方可吃。即愈。
●治面疮。
枇杷叶布擦去毛，炙乾为末，食后茶汤调下二钱。
●治泄精。
韭菜子二两炒，为末，食前酒下二钱。立愈。
●治干疮末药方。
孩儿茶（三钱）　片脑（一分）　血竭　乳香　没药　明矾（炼过）　龙骨（少许）　眼药末　远年　螺蛳壳（炼过）　上为末，用好猪油搽上。即愈。
●治人面卒生黑丹如芥状，不急治遍身即死。
鹿角烧灰，猪脂和涂之。
●治耳肿。
小赤豆为末，水调傅上。立效。
●治眼目赤肿翳痛。
鲤鱼胆点之，亦治耳盲。
●治物入眼中。
好墨清水研，箸点即出。
●治飞丝入眼。
新笔于眼内搅之，即收在笔上。
●治耳聋。
鼠胆汁滴入耳中。
●治耳痛。
鳝鱼血滴入耳傅，即愈。
●治聤耳，脓血不止。
白矾烧灰，吹入耳中。
●治百虫入耳。
两刀于耳相磨敲作声即出。
●治蜈蚣入耳。
自出。
●治酒皶鼻。
白矾常擦为妙。
●治鼻疮。
杏仁研，乳汁和傅，或以鸟牛垢傅。
●治牙疳。
烧笋乾为末，入盐擦之效。
●治舌无故出血。
炒槐花为末掺之，即愈。
●治口疮。
白矾一两铁勺内火熬干，黄丹一两炒红色，收下紫色，为末掺疮上。
●治舌生疮。
取东壁上土细研傅之。
●又方
缩砂火煅为末，糁疮上效。
●治口唇紧小，不能开合饮食，不治即死。
白布作灯炷如指大，安斧刀上燃烧，令刀上汗出，拭取傅唇上。
●又方，
以蛇壳烧灰，先拭净，傅之。
●走马疳。
大蜘蛛一枚湿纸裹，外用荷叶包，火煅令焦存性，细研，入少麝香傅之。
●中暑。
盛暑远行忽中暑，昏闷在地，急取地上热土，水调服。
●又方，
大蒜三两瓣，同研尤砂。
●冻脚疮。
橄榄核烧灰存性为末，入轻粉，油调涂之。
●治痈。
百药箭，白矾少许为细末，以羊蹄根蘸擦之。
●久年恶疮。
多年石灰碾碎，鸡子清调成块，煅过候冷再为末，姜汁调服。
●金疮并一切疮。
云母粉傅之，绝妙。
●骨鲠。
甚者，以好炭皮洗净，捣为细末，以米饮调服，立愈。
●妇人心痛。
荔枝核烧灰存性为末，淡醋汤下。
●男子小儿卒心痛。
荔枝核烧灰存性为末，蚌粉汤亦效。
●头疮。
乾地龙为末，入轻粉，麻油调傅之。
●又方，
杏仁烧灰傅。
●鱼骨鲠　（在腹刺痛。）
象末一钱，葱酒调下。
●又方，
大慄壳烧灰研细，熟水调下。
●口疮。
诃子、黄柏烧灰存性，入轻粉、麝香掺之，咽亦不妨。
●口舌生疮。
杏仁七个去皮尖，轻粉少许，同嚼，吐涎即愈。
●又方，
酸米醋含，吐涎，再含硼砂，即愈。
●大舌。
以半夏醋煎，汨漱，吐出即愈。
●重舌。
五灵脂一两去砂石，为末，用米醋一大碗同煎，逐旋漱之。
●口气。
白矾枯为末，入麝香、青盐各少许，揩了，吐出涎。
●又方，
香白芷七钱，甘草五寸，为细末，食后井花水调下一钱。
●鼻气。
右亭脂以紫色为上，红色次之，黄色勿用。先研令极细，再滴水数点，和研半日许，临卧随多寡以冷水调匀，痛擦患处，明早浣去。用之半月，可绝患根。
●腋气。
石绿三钱重，研细，入轻粉一钱重，和匀。先拔去腋下毛令净，用酸醋调药少许擦之。五次可断根。
●又方，
以古破钱十数文，铁线串聚烧红，酸醋淬十次，入麝香，碾为细末调涂，亦妙。
●癜风。
赤癜白癜两般风，附子硫黄最有功，姜汁调茄蒂蘸擦，擦经两度管无踪。
●又方，
去附子，黄，加磨石，可疗白癜。
●又方
鸡子一枚，酸醋浸过宿，针刺小孔沥取清液，入砒霜绿豆许，和匀。将青布包擦患处，以指点药揩之亦妙。
●头癣。
紫贝草根以生白矾同擂烂，涂患癣处所，可断根。
●又方，
以砒霜少许，滴醋同熬为膏，搽之亦妙。如觉痒，不可以冷水洗，切不可抓破。
●又方，
班猫去头足，糯米炒黄，去糯米，以淮枣煮熟，去皮取肉为丸，唾调搽之，尤妙。
●手缝癣。
煎四物汤，矾石末少许搀入同服。再煎渣洗之，甚妙。
●去疮瘢。
白獭髓杂玉屑，琥珀屑涂之。
●又方，
密陀僧末水调涂之。
●乌髭不老。
旋化石灰广四分，真蛤粉三分，铅粉二分，虢丹一分，同为末。临卧以皂角汤洗髭，冷水调药连根均傅，取蒸软荷叶包裹，以帛傅外，至早浣去。频研核桃、松子油滋之，神妙。
●点痣去瘢。
糯米百粒，石灰拇指大，巴豆□□□□□□饼药少许，入磁瓶内寄三日。每以竹篦挑粟米许点痣处，自然蚀落。
●治唇紧燥裂生疮。
橄榄不以多少烧灰，猪脂和涂患处，立效。
●治痈疽发背、恶疮肿毒及毒蛇风、犬所伤。
大蒜切片安肿上，以艾灸之，蒜熟更换新者。初灸痛、灸至不痛止；初灸不痛，灸至痛乃止。
●治一切日久顽疮不收敛者。
香油（一两）　松香（五钱）　银朱（一钱）　千年地下灰（五分）　上溶开蘸软纸上用之。又治臁疮，甚效。
●臁疮方。
轻粉（五分）　黄蜡（一两）
上用热鏊，厚纸散粉上，以蜡糁匀为度，缚在疮上。黄水出即愈。
●神传齿药，神阴阳，牢齿，黑鬚发。
猪牙皂角及生姜，西国升麻熟地黄，木健旱莲槐角子，细辛荷叶要相当。青盐等分同烧煅，研煞将来使最良。惜牙固齿髭鬓黑，谁知世上有仙方。
上药神效，真仙方也。荷叶煎取近蒂心子。近世名公多修用之有妙。煅药用新瓶，入药，盐泥固济留口，炭火烧，烟尽即止。
●治牙齿摇动，鬓须憔悴。
养身不用炼丹砂，每日清晨只擦牙。牙皂七钱火煅过，茯苓五倍细辛加。每味二钱各等分，自然功效入仙家。二八之日君须见，老来须鬓黑如鸦。
●治鬓边生软疖。
猪颈上毛，猫颈上毛各一撮，烧灰，鼠屎一粒，为末，以清油调服，立愈。
●治附骨疽久不瘥，脓汁败坏，或骨从疮孔中出。
大虾蟆一个，乱头发一握如鸡子大，猪油四两，同前。久之，滤去前药滓，凝如膏。先以桑根皮，乌头煎汤洗，拭乾，煅龙骨末掺疮四畔，用前药贴之。
●治冬月手足开裂。
清油半两以慢火煎沸，入黄蜡一块同煎。候溶，入光粉、五倍子末少许，熬令稠，紫色为度。先以热汤洗，火上烘乾，用药傅薄纸上，贴之。
●治杖疮。
雄黄二分，无名异一分，细研水调傅，极妙。
●治疮热毒疼痛。
黄丹一两，密陀僧半两，轻粉一钱，麝香五分，龙脑一匙，为末糁疮上，以青布蒙之，中留一窍，立效。
●治刀斧伤。
牛胆石灰包裹，定痛止血，立瘥。
●治破伤风。
蝉壳为末，葱涎调傅破处，即时取去恶水，立效。
●治汤烫火烧。
多年庙上兽头为末，香油调傅，立效。
●又方，
□□叶烧存性为末，鸡子清调傅。
●治骨鲠。
野苎麻捣碎，丸如龙眼大。鱼骨鲠，鱼汤下；鸡骨鲠，鸡汤下。
●通治诸鲠。
薤白煮令半熟，以线系定，少嚼咽之，度至鲠处就便拽出，即愈。
●又方，
谷树子泡汤嚥下，骨自消。
●治误吞竹木不得出。
旧锯子烧红投酒中，热饮酒下。
●治误吞金银铜钱入腹。
石灰一杏核大，硫黄一皂子大，研末酒调服。
●治针刺折在肉中。
瓜蒌根捣烂傅上，一日换三次，自出。
牛膝草根嚼罨之，立效。
●治诸恶虫伤。
蛇壳煮汤洗三、两度，或以二粉生姜汁傅伤处。
●治蜈蚣咬。
以鞋底擦之。
●又方，
灯草蘸油，点灯熏之。
●雄蝎鳖人，痛在一处。
井底泥傅之，即愈。
簷下泥傅之，或以白矾末水调，先挑出黑刺，即涂之，立效。
●治蜘蛛伤，遍身成疮。
青葱叶一茎，小头作一孔，盛蚯蚓一条，捏两头勿令透气，摇动，化为水，点之，立效。
●治壁蝨。
蜈蚣萍晒乾烧烟薰之，则去。
●又方，
青盐水洒床蓆比即绝。
●治蜂虿毒。
野芋叶擦之。如不便，急以手抓头上垢腻傅之，或用盐擦，或用人尿洗之。
●治胡蜂蜜蜂螯。
以油木梳火上炙热熨之。
●治八脚虫，其虫隐于壁间，以尿射人，遍身生疮，状如汤火伤，步虚丹。
龙骨（一两）　黄耆　赤石脂　防风　桂心（各一两）　乌梅　乾姜（各二两）
上为细末，炼蜜为丸，如弹子大。欲远行，饱食罢服一丸，酒送下，一日可行二、三百里。若不行，于膝下不过三寸，用冷水略洗，其药力自消。
●男妇腰痛方。
玄胡索　肉桂　当归　一方有杜仲（各等分）
上为细末，每服二三钱，盐汤调下，食前酒服。
●起油药（治浊污衣服并颜色书画等物。）
龙骨（一两五钱）　滑石（二两）　乌鱼骨（二两）　白蟮土（一两）　莙薘灰（二两）　上为细末掺污处，纸衬熨。油污多日者，再用细细抹。
●避蚊虫法。
五月五日午时，取老虾蟆一个，将好墨一片入在口内，用红线缚住，用罗经甲定。取正午方掘一穴，深五寸，埋虾蟆于内。至次日午时，取出虾蟆口中之墨。每要用时，将墨就壁上画一葫芦，再将净水喷三口在葫芦上，其蚊虫尽入其中。次日都不可打死，欲去之，即将扇轻轻搧去。试著葫芦再随鬼转灵，但取墨时，须要虾蟆上验；死无验。
●除木蝨方。
鲠鱼头，川山甲二件，晒乾为末，床下烧烟薰之，木蝨尽死。
●除头上蝨方。
将细茶用口嚼烂，匀调水银，搽于头发上，其蝨即死。
●除狗蚤方。
五月五日，用熨斗烧枣一枚置床下，狗蚤皆死。
●辟蛇蝎方。
五月五日午时，以朱砂写茶字倒贴之，蛇蝎不敢近。
●辟苍蝇方。
五月五日午时，望太阳写白字，倒贴于四柱上，则无苍蝇。
●辟臭虫方。
以菖蒲铺席下睡，则少臭虫。
●食牛肉中毒。
以猪牙烧灰为末，水调服二钱，即愈。
●食马肉中毒。
饮好酒微醉即愈。
●食狗肉中毒。
用杏仁二两，和皮研细，以热汤三盏拌匀分三服。其狗肉皆全片泻出，即愈。
●食猪肉中毒。
以烧猪粪为末，水调服二三钱，不过三服，即愈。
●急救食诸鱼毒。
橘皮汁，大豆汁，马鞭草汁，紫苏汁，俱可解之。
●急救食诸蕈毒。
掘地坑，汲井水在内搅之，连饮泥水数碗，取吐，即瘥。
●急救中巴豆毒。
其症口渴，脸赤，五心烦热，利不止。捣芭蕉根叶汁饮之即瘥。
●急救天行热病。
鬼臼（一钱真者）　鬼箭羽（一钱）　朱砂（一钱）　雄黄（一钱）　石菖蒲（五分）
上炼蜜丸如大豆大，每日米饮下二丸。若与病人同床共衣，将二丸塞鼻不染。
●急救夏途热死。
切不可以冷水灌及以冷物逼心。急移阴凉处，取路上热土于死人脐上作窝，令人溺其中。又取路上热土并蒜同研调，去渣灌下，即活。
●急救冬途冻死及落水冻死。
微有气者，急脱去湿衣，解生人热衣包之。用炒灰令热，以囊熨之心上，冷即换之，令暖气通里。以热酒或姜汤灌之，即活。
●急救中砒霜毒。
好白蜡三、五钱研细，冷水灌下，解之。
●急救男妇缢死。
口闭捏拳者可救，口开手散者不救。头莫放倒，刺鸡冠血滴入口中即活。男用雌，女用雄，仍涂喉下，更效。
●急救木石压死并跌磕伤，从高坠下跌死，气绝不能言者。
急劈开口以热小便灌之，立效。
●又方，
松节炒出烟，入好生酒搀内，尽量饮醉，极佳。
●急救六畜中毒。
以水服壁上黄土，或地浆解之。

妇人  ***************************
●治痈疽烂见心。
猫儿腹下毛，耳窝内毛，煅存性为末，乾掺或清水调，入轻粉少许傅之。
●治有孕咳嗽。
贝母去心，麸皮炒令黄，麸皮为末，研，砂糖拌匀，丸如鸡头大，含化，神效。
●治胎漏。
葱白一把浓煎汁，饮之立效。
●治触动胎气，腹痛下血。
缩砂不拘多少，于熨斗内炒透，去皮取仁，研为末，每服二钱，热酒调下。
●治难产。
清油一盏，水一盏对和，用银簪打和，饮之。
●又方，
取夫裤带五寸烧灰存性酒服。又以皂角末少许吹入鼻中，即生。
●催生。
凤仙子二钱研碎水下。
●治逆生，须臾不救，母子俱亡。
蛇壳一条，蝉退十四个，头发一握，并烧为灰，分二服酒调，并进二服，仰卧。霎时或用小绣针，于小儿脚心刺三、七刺，用盐少许擦刺处。即时顺生，母子俱活。
●治横逆手足先出，或子死腹中
灶中心对锅底下土细研，每服一钱，酒调。
●治下死胎。
麝香半钱，另研官桂末三钱，和匀作一服，温酒调下。须臾如手推下未放，再服。
●又方，
儿印不以多少，黄色者去毛研为末，每服二钱，酒一盏，煎八分，通口服。立效如神。
●胞衣不下。
半夏，白蔹一两，为末，酒服一钱。难产一服，横生二服，倒生三服，儿死四服，神效。
●又方，
草麻子十四粒去壳捣烂，以白面和成膏贴脚心。胞衣下，速洗去。如肠出，即以此药涂顶心，回肠神效。
●治产后血晕，心闷气绝，腹内恶血不尽，绞痛。
红花酒煎，或以藕汁、二砂饮之，效。
●治产后子肠出，不能救者。
枳壳去穰二两，煎汤温浸，良久即入。

小儿  ***************************
●治小儿生下即死，用法可救活。
急将儿口中悬雍前齶上有泡以手指摘破，用帛拭血令净。若血入喉，即不可治。
●治小儿初生气欲绝，不能啼者，必是难产或冒寒所致。
急以绵絮包裹抱怀中，未可断脐带。且将胞衣置炭炉中烧之，仍作大纸燃蘸油点火，著脐带上往来燎之，更以热醋汤荡洗脐带。须臾气回，啼哭如常，方可洗浴，了却断脐带。
●治小儿初生，大小便不通及不饮乳。
葱白二寸破作四界，以乳汁砂锅内煎，灌之立效。
●治小儿吐乳。
田中蚯蚓泥为末，米饮调下。
●治小儿吐不定。
五倍子二个，一生一熟，甘草一根，用湿纸裹煨，米汁调下半钱，效。
●治小儿卒惊，似有痛伤而不知状。
雄鸡血滴入口中，效。
●治小儿夜啼。
灯草烧灰抹乳上。与吃灯花，尤妙。
●治小儿寸白虫。
酸石榴东引根二两，糯米三十粒，水一碗煎，空心服。须臾泻下，便不生疾痛。
●治痘疮出不透，腹痛甚或黑靥者。
蝉壳二十五个去翅足，净洗为末，每服一钱，热酒调下。乳母亦服一钱。
●治痘疮黑陷。
人牙齿烧存性为末，每个作一服，酒调下。
●治痘疮入眼。
浮萍阴乾为末，以羊子肝半个入盏内，以杖刺碎烂，投水半合搅取汁调下。食后服，每服三钱。
●治痘疮烂成片。
黄牛粪干傅脓多者，乾净黄土傅之疮遍。口中不能食者，蜜浸黄柏皮，取汁啖之。凡疮欲成痂类，以面油、乳酥、清蜜润之可揭，血出无害。
●治痘疮爬搔成疮，脓血淋漓。
多年盖屋烂草晒乾，为末乾掺，甚效。
●治痘疮欲发未发。便发，此药以毒攻毒，纵然疮出亦少快，无恶证。
冬月取大猫、猪、犬粪各等分，埋于高处黄土窖，吉日取出。用砂锅盛，盖盐泥固济晒乾。于腊八日，煅令通红，取以碗合地上一宿，出火气。为末，入麝香少许，每用一字，以蜜调匀，温汤化下。或挑少许于舌上，用乳汁嚥下。此方捷效，多秘，不须病家知之。
●治口角烂疮。
乱发烧灰为末，猪脂和傅。
●治头上软疖。
白矾为末，清油调傅，效。
●又方，
桃树上不落干桃子烧灰，清油调傅，甚效。
●治遗尿。
鸡肫肠一具烧存性，猪尿胞一个炙焦，为末，每服一钱，酒调下。男用雌，女用雄，如法即效。
