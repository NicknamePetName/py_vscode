
三十六种大麻疯症神效方  ***************************
夫大疯者，天地杀厉之气，邪毒变化，秽浊伤人，为症不同矣，所见多端，甚为惨惧。虽三十六种，其要不离乎燥属肺，湿属脾也。或因醉后当风，或因汗身落水，或浴后近风，或房后冒风坐湿，或手足被风，伤引入毒。或暴风取凉，寒暑燥湿浸涩皮肤，流注经络，即时不知疼痛，变成此患。积于脏腑，发于四肢头面，轻则或痛或疮或疤，重则癞癣皮顽肉死，手足麻木，刀切不疼，溃烂成脓，筋死，眉指脱落，鼻梁崩塌，眼瞎唇反，以致声哑，决难治疗。须要审问，米洞虚云：五色不治，余皆治之。虫食肝则眉落，食肺则鼻崩，食脾则声哑，食心则足底膝虚肿，食肾则耳鸣啾及耳内烂，或燥或痛或痒如虫行。自头面起者，为顺易治。自足起者，为逆难治。庸医不识秘妙，纵意刀针，火点艾炷，伤人多矣。治此者必须明医妙手，患者尽心绝欲，忌毒物，戒怒气，洗心涤虑，净室独居，存心调养，虑亏全功，然后可以服药调治。今具三十六种，疯症种种，辨形立方，次第蛇酒煎饮丸散，擦药敷药膏药洗浴，再审病症起末根由，从何而起，仔细看其轻重，发于何处，是何病源，量病加减，永无不验。重则半年，轻则三月，渐渐除根。服药之后，眼目清亮，皮肤光润，眉落更生，血气调和。服药先服搜风顺气散数帖，次服防风通圣散数帖。可服宣吊之药，次服丸药药酒。须要依方仔细医治，不可乱投药饵。如有不效，恐系察症之误。莫将此书轻视，戒之慎之。
●第一　起自手足头面，不过三月出水，乃是大疯之症，重者指头出水，眉毛脱落，其病难治，先服　乌药顺气散　。
麻黄　殭蚕　乌药（各三两）　陈皮　枳壳　桔梗　乾姜（各一两）　川芎（一两）　归尾（一两半）　防风（三两）　五加皮（一两）
痰重加半夏，脚气加木瓜，共作十帖。若寒热四肢倦，加葱白三根，水姜煎，发汗。体不能伸屈，加好酒半锺。遍身瘙痒成疮，加薄荷，常服疏风顺气散。如浑身黑，而不发出者，须先用　追风散　表其秽毒。
葶苈（三分）　胡麻（炒）　苦参　蒺藜（炒）　防风　花粉　全蝎（各二两，醋炙黄）　殭蚕（炒）　蝉退（各三两）　甘草（水洗）
共为末，入轻粉（一两）　和匀，分作十八服，苦茶送一服（虚人误服，杀人甚捷）。三日，唇口肿起，牙缝吐黑水二碗，必遍身疼痛，如痛臭用漱口散，服尽必痢下五色便溺，乃脏腑根源，毒气恶水皆出，其物用瓦器盛之，埋于无人处。病人吃粥时，用漱口散药，吐尽毒物，方可吃粥，间人看望，须待嗽口完后，方可入所。吐毒物用盖桶盛之，埋入土内，须防毒气传染，再用
贯众　防风　羌活　香附　藿香　荆芥　银花　寄奴　甘草　各等分水煎，漱口去毒涎，恶气吐尽，方可吃粥饭，以后服神蛇酒。如轻，但服后方　败毒散　。
大黄　朴硝　黄柏　角刺　浮萍（各三钱，七月半取）　黑丑（虚人不可误用）　郁金（各五钱）
为末，酒糊丸，每服五钱，空心酒送下，辰时服三钱，加川山甲五钱，午后服一钱五分，冷酒送下。任其吐尽，用蜜水漱口，方服神蛇酒。
专治三十六种麻疯，肌肤麻木，遍身瘙痒，癞疮瘾疹，面上游风，如虫行，紫白点风，眉落鼻崩，脚底穿烂，肉死痒痛，一切瘿瘤疬串，无名肿毒，梅花烂疮，并痛风可治。
白花蛇（一条，去头尾）　黑蛇（一条，去头）　殭蚕（一两，炒）　川乌　白芷　生熟地　玄参　白术（各一两）　苦参（五两）　荆芥　防风　石菖蒲　细辛　天麻（各一两）　浮萍　当归　秦艽　海桐皮　麻黄　狗脊　牛膝　葶苈　草乌　苍耳子　木瓜　灵仙　胡麻　白芍　人参　马鞭草　枳壳　肉桂　蛇床　枳实　皂角　白藓皮　五味子　肉苁蓉　木鳖子　五加皮（各三两）　土茯苓　青葙子　金银花（各一两）　薄荷（三两）　全蝎（一两）　蜈蚣（三十条，去头）　桑寄生　白茯苓　蝉退（去头足）　甘草（各二两）　连翘（三两）
上为饮片，先用元米七升，酿成白酒浆，匀作四坛盛之，听用。又用水二斗，放入酒糟一升，另用大坛盛之。将前二蛇及药，俱入坛封口，早煮至晚，取出待冷，开入四坛酒浆内，另将蛇取出，去皮骨焙乾听用。又加下药。
血竭　乳香（各一两）　没药（五钱）　沉香　檀香　雄黄　辰砂　穿山甲（各一两）　麝香（二钱）　牛黄（二钱）　阿魏（二钱）
与前二蛇共研细末，搅匀四坛内封固，又煮一时，服一杯后泻六七次，方可吃饭。已后将稀粥补之，早晚各一次。再服宝鉴换肌丸药酒送下五十丸，吃稀粥，睡十日后方可。
●宝鉴换肌丸
川芎　当归　天麻（各一两）　细辛　荆芥　干菊　苦参　紫参　沙参　甘草　芍药　苍术　草乌　蒺藜　木贼　天冬　何首乌　蔓荆子　淫羊藿　大枫子　胡麻子　石菖蒲（酒洗，各一两，去土）
上共为细末，酒糊为丸，每服五十丸，即用下方洗浴及擦药。
苍耳子（一斤）　黄荆条（三斤）　五倍子（二两）　大风壳（半斤）　金银花（半斤）　青木香（四两）　晚蚕沙（半斤）　上树龙（五钱）　荆芥（半斤）　防风（半斤）
加椿、槐、桃、柳枝各一把，矾三两同煎浓，大缸浸水洗浴，四围遮好，勿透风气为妙，后上擦药。
大枫子　川槿皮　蛇床子　无名异　寒水石　黄连　黑狗脊（各二两）　朴硝　狼毒（各三两）　巴豆　鹅管石　川椒　雄黄（各一两）　硫黄　樟脑　枯矾　槟榔（各二两）
上为末，加羊蹄根、芭蕉根、椿树叶捣烂，绞汁，入大枫子油和汁，加轻粉将麻布包药擦之黑处，任从出毒血。又擦三日，再一浴之后，再加大枫油搽之。待肉成疮，浓水浸淫，自然愈矣。并治一切疥疮神效，亦可用　麻疯膏　涂擦方。
草乌（五钱）　雄黄　轻粉（各一钱半）　儿茶（钱半另研）　青木香　木笔　天麻　蒺藜　狼毒（各五钱）　粉霜（钱半）
疮口不合，加乳香、没药各五钱，猪油四两，黄佔七钱，大枫油一两，将前药切细片，入香油内浸，煎黑色，去渣入油，三次再煎，再滤，入前药七味细药，将磁罐收贮涂之。再用　生肌立效风膏　。
铜绿（一钱七分）　白芨　川甲（各二两）　乳香　没药（五钱）　银粉（一两）　乱发（一团）　好丹　龙骨　儿茶　花蕊石（各五钱）　赤石脂（三钱）
先将香油四两，入白芨、川甲、发、铜绿四味，煎黑色去渣，入猪油半斤，白胶香、黄占、松香各二两，化开入细药搅匀，摊膏贴患处，一日一称即愈。
●第二　起自脚底上一处切割不痛，然后上脸，脸上红色，满颧渐成紫色，一年之后，遍身麻木，眼烂及鼻崩，则难治之。先服　搜风散　。
乌药　防风　茯苓　半夏　香附　枳壳　陈皮　当归　川芎　紫苏　生地　地龙　桔梗　甘草　乳香　没药　砂仁（各一钱）
加生姜、黑枣煎服，自然疏风顺气，神效。再服　夺命神蛇散，治疯不愈者。眉落鼻崩，一料全愈。
白花蛇　黑梢蛇（各一条，俱用酒浸一宿，去头尾皮骨听用）　蕲艾　地龙（三钱，去土）　川芎　当归　天麻　蔓荆子　银花　细辛　沙参　甘菊　甘草　胡麻　草乌　木笔子　菖蒲（各三两）
为末，每服三钱，温酒送下，须在静室中，无风处服之。上用被盖，汗出为度，切忌临风，服其药灵效，病自除根矣。用后洗浴方，桃、槐、榆、柳、椿、桑一把，防风、荆芥、苍耳草各二钱，煎汤一锅，无风处洗浴。
●擦药方
大黄　黄柏　黄连　黄芩　血竭　儿茶　水银　赤石脂　螵蛸　雄黄（五钱）　硫黄（三两）　轻粉（三钱）
为末，调大枫油，一两擦之。
●第三为紫云疯　起时，形如紫云，不识误作赤游风治之，故不愈耳。如若紫云，从上而下，前后一同，须要早治，到阴处难治矣。用　防风通圣散　。
防风　荆芥　当归　羌活　独活　殭蚕　甘草　滑石　黄柏　白术　桔梗　薄荷　山栀　川芎（各等分）
为末，先吃一服，后加大黄、芒硝连前药各四钱，水煎缓服，至利为度，不用服尽。后服　返元丸　。
川芎　羌活　独活　细辛　白芷　当归　黄耆　牛膝　蝉退　狗脊　首乌　全蝎（各五钱）　防风（各二十两）　苦参（一斤）　大枫子（二十两）　牛黄（二钱）　血竭（五两）
上除血竭、牛黄、枫子三味，另研余药为末，入三味匀和，老米粉糊为丸，每服五十丸，起渐加至百丸为度，清茶送下。忌酒色劳碌，猪、羊、鲜鱼、油腻、生冷、动气、发风之物，止吃白鸭、鲞鱼，食淡更妙。重者半年，轻者三月。如未全愈，再服通圣散，并丸药一料收功。如鼻塞，加皂角四两；骨节痛，加谷树皮四两；眉落，加角针灰三钱，生姜汁擦；通身疮，加羌活、独活各五钱；眼目昏花发热，加姜黄一两。又用前五枝煎汤洗浴，或用膏药方。
桐油　黄丹（各四两）　龙骨（一两）　乳香　没药（各五钱）　大枫油（八两）　蛇床（五钱）　血竭　轻粉　人发　川椒　雄黄（各五钱）　硫黄（一两）
先将粗药入桐油煎黑，去渣，煎好成膏，下细药收贮听用。
●第四紫霞疯，初起时形如紫霞，遍身如云头样，其点牵长，色在头不露，将火照之，见其细白点，可服　祛风散　。
人参　茯苓　甘草　殭蚕　羌活　防风　厚朴　藿香　蝉退　麻黄　薄荷　黄柏　独活
咳嗽加半夏，不咳嗽加陈皮各等分，或用　搜风散　。
白芷　藿香　前胡　黄耆　甘草　人参　羌活　防风　黄连　荆芥（各等分）
或用　川乌通圣散
川乌　防风　石膏　川芎　全蝎　苍术　枳壳　殭蚕　麝香（一釐）　桔梗　蝉退　当归　薄荷（各等分）
上三方，加姜水煎，再加好酒二小钟，热服，再用　洗浴方　。
柴胡　前胡　银花　苍耳子　五爪龙　五加皮　防风　荆芥
水煎汤洗浴，浴后用擦药。
硫黄　轻粉　枯矾（各三钱）　黄丹　蛇床（各一两）　水银（七钱）　黄连（五钱）　黄柏（三钱）　人参（五钱）　无名异（少许）
为末，姜汁调擦之。痒加川椒一两，服前二蛇散。如不愈者，毒深故耳，否则服治二次除根。
●第五火炼疯，起时面上火红色，四肢一身皆无力，重则气少，日久月深睑上如窠，先损其目，后折鼻梁，以后难治，先服　川芎通圣散　。
川芎　当归　白术　白芍　防风　荆芥　麻黄　连翘　黄芩　甘草　桔梗　石膏　山栀　薄荷　滑石
姜水煎服。如不行，加大黄、朴硝。咳嗽，加半夏。三帖后服　散风复元散　。
黄芩　白术　白芷　细辛　防风　当归　杏仁　羌活　独活　生地　熟地　秦艽　紫苏　防己　知母
姜水煎服，五帖后，将前方洗擦三四次即愈。洗擦药方，在第四紫霞疯内。
●第六紫稍疯，此症色如紫藤模样，牛皮相似，服　防风复元散　。
防风　麻黄　人参　白芷　当归　枸杞　秦艽　桔梗　黄芩　甘草　羌活　独活　细辛　半夏　防己　茯苓　芍药　前胡　苍术　藿香　官桂　香附　生地　熟地
姜水煎服，五帖后，再服散风复元散，方在火炼疯内。
●第七紫萍疯，起时形如紫萍，其点或没或见，数日起一次者，发作无时，繫心经所染热邪，与前方不相宜，应服　通天散　。
麻黄　天灵皮　细辛　葳灵仙　荆芥　黄柏　蒺藜　花粉　海桐皮　桑白皮　殭蚕　蝉退　川芎　木通　连翘　蔓荆子
姜水煎，临服加好酒二小钟，服五帖。后用前擦药，不过三次即愈。
●第八珍珠疯，起初时形如小鳖棋子，遍身疙瘩块，久而不治，遍身作痒，若用热汤荡入皮肤，则难治矣，用　加味祛疯散　。
黄柏　细辛　黄连　大黄　山栀　薄荷　甘草　麻黄　连翘　荆芥　白术　滑石　川芎　羌活　独活　天麻　熟地　桔梗　黄芩　石膏　芍药　防风（各等分）
姜水煎，临服加好酒二小杯，十帖后，服　天仙换骨丹　。
狗脊（去毛焙，十两）　细辛（十一两）　当归（一两）　蝉退（二两）　白芷（三两）　川芎（一两）　牛黄（五钱）　水蛭（一两五钱，另研）　大枫子（半斤，去壳，蒸熟）　乌药（十两）　防风（十两）　牙皂（三两）　白芨（七钱）　全蝎（一两五钱，炒）
先将牛黄、水蛭、枫子蒸熟，臼内打烂，入药末，陈米饭为丸，如绿豆大，每服七十丸，早晚酒下，日进三服。再用　膏药方　。
荆芥　防风　白芷　羌活　黄芩　阿魏（各三两）　大黄　生地　水龙骨（即船上的油灰）　殭蚕（各三两）　乳香　没药　血竭　雄黄　轻粉　全蝎（各五钱）　川山甲（一两）　蝉退（一两）　蜈蚣（一两）　宫粉（五钱）
先将粗药入香油一斤煎黑色，去渣成膏，后用细药，收之听用。
●第九柘子疯，其形遍身如柘子，细突而起，久不出血，其痛难忍，即服千金托里散，在后冷水疯内。或用　加减天麻散　。
细辛　苦参　川芎　灵仙　首乌　薄荷　蒺藜　蔓荆子　明天麻　防风　荆芥　甘草　麻黄　枫子　石菖蒲（各等分）
姜水煎服，加好酒二小杯。后用　白花蛇酒　。
白花蛇　乌梢蛇（各一条，去头尾皮骨）　升麻　紫苏　枳实　当归　香附　熟地　黄耆　天冬　丹皮　粟壳　川芎　茯苓　厚朴　枳壳　三稜　苍术　牛膝　芍药　玄胡　杏仁　红花　肉桂　蓬术　防风　草果　杜仲　木香　陈皮　青皮　半夏　桔梗　荆芥　藿香（各一两）　殭蚕　麦冬　人参（各二两）　白芷　枫藤　麻黄（各三两）　乳香　没药（各五钱）　枳实（五两）　核桃肉（四钱）　益智仁（五钱）
上药入在酒内封口，晨煮至晚取出，埋土，去火毒七日，分作四小瓶，半月开饮。如疮口烂，外贴　阿魏膏药　。
防己（一两五钱）　荆芥　白芷　赤芍　当归　黄连　黄柏　枫子肉　人参　连翘　蓬术（各一两）　黑丑（一两）　寸香（一钱）　香油（二斤）　黄丹（八两）
桃、槐、柳、榆、桑、枝各七条，长一寸，为膏听用。另以枫子肉二两，川山甲八钱，乳香、没药、寸香各下倾入瓶中收贮，一应疮疖俱可用。
●第十冻眉疯，面上作痒，久则眉落，满身麻木，与麻木疯同治，先服　防风通圣散加减　。
防风　芍药　甘草　桔梗　滑石　黄芩　薄荷　石膏　当归　川芎　大黄　麻黄　连翘　荆芥　白术　山栀
先加芒硝三钱，一服泻后去芒硝，加半夏，再服用此药后，改用浸药方。
乌梢蛇（三两）　当归（一两）　连翘　甘草　生地　熟地　山栀　黄柏　胡麻　大力子　枳壳　首乌　菖蒲　蔓荆子　蒺藜　灵仙　杞子　苍耳子　防己　茯苓　天冬　海桐皮　石楠叶　白藓皮　金银花　甘菊（各三两）　人参　血竭（各一两）　草乌（半斤）　五加皮（五钱）　木香　枫子肉　乳香　没药（各五钱）
将蛇浸酒去骨，再将诸药为片，用酒浆二十斤入瓶，煮二时，取出，去火毒，半月可服，须尽醉服之。将渣为末，酒糊为丸，每服三钱，早晚二服，好酒送下。
●第十一剑眉疯，面上不痒，只有眉眼二处作痛，与痛眉风不同。依方治之，　搜风顺气散　。
归尾　殭蚕　乌药　陈皮　桔梗　川芎　白芷　枳壳　甘草　乾姜　茯苓　羌活　金银花
姜水煎服，五剂如不好，再服前蛇酒方，立愈。
●第十二雁来疯，雁来遍身作痒，皮肤燥烈，雁去方好。三年后不治，成大疯之症，用　拨云散　。
川芎　当归　细辛　苦参　灵仙　首乌　薄荷　天麻　甘草　防风　荆芥　蒺藜　菖蒲　殭蚕　五加皮　蔓荆子
姜水煎，加好酒二小杯服，自然不痒，其风自退，不效再服后　药酒方　。
牛膝　狗脊　川芎　川断　杜仲　防风　石蟹　石楠叶　乌药　半夏　甘菊　茯苓　防己　草乌　生地　熟地　五加皮
好酒浆二十斤，煮三炷香为度，去火毒，半月方饮，尽醉为度。
●第十三雁去疯，此症与前症同治，皆因患寒暑不同矣。
●第十四脱指疯，此症只因食不匀，损伤筋骨，十指尖得病，指甲皆落，若不早治，后成大患，用　驱风汤　。
川芎　羌活　独活　防风　甘草　连翘　当归　山栀　黄柏　桔梗　薄荷
加葱白五个，姜水煎服，汗出为度。后服去葱十剂为止，再服　羌活通圣散　。
羌活　独活　防风　川芎　细辛　薄荷　蝉退　白芷　黄耆　首乌　牛膝　狗脊　砂仁　木香　沉香　血竭（各二两）　当归（三两）　苦参（五钱）　牛黄（二钱）　乳香（五钱）　寸香（一钱）　蟾酥（五钱）　山甲　天灵盖　羯羊角　全蝎　虎骨（各一两）　地龙（去土，一两）　芒硝（五钱）　蜈蚣（七条）　乌梢蛇肉（五钱）
共为末，每服二三钱好酒送下。
●第十五截指疯，此症筋骨先烂，后损十指，先起指肿，甲下出水，不过一年，逐节脱落，难治。先服前　搜风散　五帖，后服　香蛇酒　即愈。此方外科圣药，非但治疯，并可治杨梅疮，一切无名肿毒，恶疮，服轻粉太多者，遍身痛痒，疯症左瘫右痪一切可治，又治风癣疥疮等症。
乳香　雄黄　朱砂（各五钱）　寸香（五钱）　血竭（一两）　木香（一两）　蟾酥（二钱）
共为末，用元米二斗五升，入药拌匀，蒸熟做酒，听用。
白花蛇　乌梢蛇（各一条）　蜈蚣（十条）　蝉退（五两）　全蝎（二十个）
用水二斗煮，一斗五升，和前药酒，将药并蛇等为末，酒糊为丸，好酒送下。或用　芙蓉酒　。
金银花　蜈蚣　荆芥　灵仙　首乌　石膏　甘菊　蒺藜　芙蓉叶　胡麻　苦参　天麻　连翘　杜仲　黄柏　川芎　大力子　当归　防风　羌活　独活　白术　人参　甘草　苍耳子　黄耆　细辛（各一两）
用袋盛之，入前药酒内，煮三炷香为度，出火毒，过半月，随意尽醉方好。
●第十六鼓钉疯，形如鼓钉，疼痛难忍，疮头皆红色，初起不可出血，出血难治，先服前羌活通圣散，次服　达芷丸　。
黑丑　大黄　郁金　朴硝　浮萍　皂角刺
为末，酒糊为丸，每服三钱，空心好酒送下，取下毒气为妙，下黑色为度，亦用神蛇酒先吃，再用　保命丸　。
玄参（一两）　雄黄（四钱）　香蛇（六钱）　苦参（六钱）　辰砂（四钱）　蜈蚣（六钱）　珍珠（四钱）　龟板灰（六钱）　冰片　朴硝（三钱）　牛黄（六钱）　麝香（三钱）　角刺（四钱）　云母石（三钱）　天灵盖（五钱）　桦树皮灰（二钱）
为末，赤豆粉为丸，每服二钱，冷酒送下。
●第十七蛇皮疯，形如蛇皮，此乃大疯之症。如遍身不痒易治，痒急早治之，必服大枫方，医治后有加减洗擦方，或先用　加味拨云散　。
桔梗　陈皮　乌药　枳壳　川芎　麻黄　殭蚕　独活　甘草　乾姜　防风　荆芥　金银花　五加皮
水煎服二十帖全愈，再用　洗浴方　。
灵仙　沙参　紫参　厚朴　荆芥　蔓荆子（各一两）　白芷　五倍　苍耳子（各二两）　防风（五钱）　黄荆条（半斤）
水一锅煎汤洗之，再用　擦药方　中丹砂。
大枫油（一两）　硫黄　黄柏　黄连　大黄　朴硝　儿茶　雄黄　赤石脂　水银　轻粉　人参　蛇床（各一钱）
上为末，大枫油调擦，倘不愈，再服前酒药方。
●第十八牛皮疯，形如牛皮，黑色不痛不痒，皮肤厚而麻木，用大疯方治之。先服前通圣散五帖，后服　搜风夺命丹　。
雄鼠屎　防风　人参　草乌（各八两）　灵脂（二两）　京墨　南星（二两，煨）　细辛　乳香　天麻（各二两）　甘草（五钱）　寸香（一钱）　巴霜（二钱）　羌活（二两）　独活（二两）
共为末，酒糊丸，量病轻重，或一钱或二钱。先用葱白嚼烂，好酒送下。或用　追疯夺命散　。
当归　羌活　独活　防风　天麻　殭蚕　全蝎　滑石　甘草　黄柏　连翘　薄荷　山栀　黄连　黄芩　白术　茯苓　桔梗　苦参　牛膝　木瓜　川芎（各等分）
水煎第一帖，加灯心十茎，大黄、芒硝各五分。第三帖，加麻黄令出汗，去大黄、芒硝。后服　浸酒醉仙散　。
羌活　独活　防风　白芷　细辛　天麻　苦参　玄参　当归　芍药　麻黄　木瓜　牛膝　首乌（各三两）　草乌（一两）　乳香　没药　川乌　全蝎（各五钱）
酒浸七日煮三炷香，随量服之。渣为末，酒糊为丸，仍用醉仙散酒服之。
●第十九白粉疯，形如白粉，肌肤如霜，久则难治，先用　追风散　。
大力子（三钱）　胡麻　杞子　蔓荆子　苦参　天花粉　蒺藜　防风（各三两）　蝉退　全蝎　殭蚕（各三两）　蜈蚣（三条，酒洗）
共为末，加乳香一钱一分，作十八服，每日空心服二钱，好茶送下。服三日后，如唇肿，牙缝出血，遍身如刀刺，觉口臭，用漱口药，服六七日，必痢下五色粪，乃脏腑毒气根源，所出恶水臭物，瓦器盛之，埋无人处。患人吐出漱水，不可嚥下。少顷方可吃粥，不至毒气入肠。吐时须用有盖桶盛之，埋过勿令好人染其毒也。　涤秽漱口散
羌活　防风　甘草　贯众　香附　荆芥　藿香　川芎　寄奴　银花
水煎漱口吐出毒涎，毒气如沟，泻下无妨。亦可用　断后汤　。
诃子　厚朴　香附　陈皮　苍术　甘草　半夏　猪苓　泽泻　藿香　苍耳子
水煎半碗服，吐出涎，六七日方好。
●第二十鳝孔疯，身上疮不分大小，皆出脓血，服止血活血药，不出血可治。先服前搜风散五帖，后服　通圣丸　。
乳香　川甲　铜绿　水银　苦参　辰砂　没药　连翘　血竭（各一钱）　蟾酥（五分）
用海带研如泥，和前药为丸，如卜子大，每服五丸，用葱白嚼吃，热酒送下，以汗为度。如烂疮用阿魏膏贴之，再用　平安散丸　。
大力子　苦参　玄参　胡麻　荆芥　大枫子肉（炒）　当归（各二钱）　全蝎　蝉退（各一钱）　龟板（煅）　连翘　蒺藜　蔓荆子　天麻　首乌（各一两）　辰砂（三钱）　乳香　没药　天灵盖（各一钱）　雄黄（三钱）　乌蛇（一两）　轻粉（二钱）　蜈蚣（二钱）　寸香（一钱）
上为末，酒糊为丸，如绿豆大，每服五十丸，清茶送下，日进三服。半月之后，自然除痛止血，一月后愈。
●第二十一冷水疯，此症四肢生疮，手足无力，急治方好，久后变成大患，鼻塌指落难治，服　千金托里散　。
茯苓　白术　滑石　桔梗　荆芥　银花　川芎　当归　苍术　麻黄　黄耆　芍药　大黄　黄芩　防风　甘草　薄荷　连翘　石膏　芒硝　木瓜　槟榔（各等分）
如有痰重，加半夏、陈皮、水姜。如痛，加乳香、没药。水煎热服，出汗为度，服四帖后，服　消毒救苦丹　。
防风　羌活　麻黄　升麻　生地　川芎　藁本　连翘　黄柏　当归　柴胡　陈皮　黄芩　苍术　细辛　甘草　白术　乾姜　红花　茱萸
水煎服，空心服五帖，后用前洗擦方。
●第二十二鹅口疯，形如鹅口，血色转黄，急宜治之。不可出血，出血难治，宜服前通圣散，再用　神仙太乙膏　。
首乌　当归　白芷　黄连　大黄　荆芥　玄参　生地　川芎（各一两）　乳香　没药（各三钱）　乱发（三钱）　麻油（一斤）
入前药煎枯，去渣下黄丹六两，煎成膏，贴破疮，再服固本汤。
白芷　甘草　滑石　荆芥　防风　羌活　天麻　白附子　人参　芍药　五加皮　白术　灵仙　木通
姜水煎服。
●第二十三鸡爪疯，形如鸡爪样，遍身皆痒，年深指屈而不伸。此疯手足动摇以后难治，意以　消风败毒散治之　。
海桐皮　川乌（炮）　丹皮　川芎　芍药　乾姜　银花　肉桂　五加皮　白芷　前胡　黄耆　甘草　甘菊　人参　羌活　防风
姜水煎，加好酒二小钟，热服五帖，后用　加减八风散　。
藿香　白芷　前胡　甘草　黄耆　海桐皮　甘菊　人参　羌活　防风　芍药　殭蚕
姜水煎服，此药不愈，后服前药酒方。
●第二十四瓜皮疯，形如瓜皮，初起易治，久则难治，服　羌活剑风汤　。
当归　秦艽　防风　石膏　杞子　杜仲　厚朴　黄芩　甘菊　独活　柴胡　熟地　茯苓　前胡　苍术　桂枝　生地　芍药　半夏　白芷　薄荷　羌活　麻黄　细辛　枳壳　木通　天麻
姜水煎服，十帖后，服前蛇酒，并用前洗擦方全愈，或用下开　万应神妙汤　。
归尾　芍药　生地　防风　木瓜　黄连　黄芩　黄柏　山栀　黄耆　柴胡　牛膝　羌活　独活　连翘　苦参　荆芥　灵仙　甘草　白芷　白术　茯苓　陈皮　桔梗　桑皮　知母　银花
毒未收者加官桂、川甲各二钱，角刺五钱。壮者加大黄、芒硝一服，酒水各一杯煎服，泻为妙，温粥补之，二服可愈。亦有用吊药方，出脓血毒气为妙。
大黄（一两）　川甲（五钱，炒）　白芷　殭蚕（各五钱）
为末，每服加寸香二分，看患者虚实，壮者五钱，弱者三钱，五更冷酒送下。如不行，再服二钱。行，服四五次，冷米汤补之。
●第二十五漏蹄疯，先脚底作痒，后麻木肿起，底下开裂者可治，脓水不干者难治。须用前大疯方，神蛇酒治之。如不愈，服前搜风散十帖，后服蛇酒方为妙。
白花蛇　乌蛇（各一条，去头尾）　当归　槟榔　灵仙　菖蒲　连翘　薄荷　海桐皮　天麻　风藤　苍术　杏仁　蝉退　麻黄　红花　陈皮　麦冬（各三两）　枫子肉（一斤，去油炒）　胡麻　白芷　蒺藜　人参　辰砂　五味子　花粉　甘草　生地　熟地　木鳖　羌活　独活　防风（五两）　马鞭草　血竭　全蝎　乳香　雄黄　木香　茴香　沉香　大腹皮　天灵盖（各一两）　黑枣（一斤）　五加皮（八钱）　虎骨（一两）　核桃（四斤）　首乌（五两）　白藓皮（五钱）　荆芥（三两）　草乌（八两）　甘菊（三两）　茯苓（三两）　蝉退（五两）　川乌（五钱）　没药　阿魏（各五钱）　蔓荆子（二两）　牛黄（二钱）　寸香（五钱）
共为片，另将粗药，用细麻布袋盛之。陈酒三十斤，将袋入酒内，煮三炷香，隔宿取出药渣，药酒封固，每日空心早晚各服一杯，将药渣晒乾为末，入细药为丸，将前酒送下百丸，再用　洗浴方　。
防风　荆芥　槐花　黄连　野菊花　银花　五加皮　苍耳子（各二两）
煎汤浴之，时常洗净为妙，再用　收口药　。
大黄　黄柏　雄黄　血竭　儿茶　乳香　没药　轻粉
共为末，敷疮口即愈。
●第二十六涌泉疯，左右脚底皆有一孔，如脓水不干者不治，患处有鲜血者可治。与痛漏蹄疯一样带红色，痛通骨髓者不治。
●第二十七鹅掌疯，掌如鱼甲一般，作痒不痛，须用前大疯方治之。未服药时，将中指握到手心中灸七壮，又灸七表八里，后服　搜风散加减　。
白芷　枳壳　桔梗　陈皮　乌药　殭蚕　甘草　麻黄　川芎　茯苓　甘菊　芍药　防己　归身
姜水煎，加好酒二小钟，热服二十帖，再用　驱风保命丸　。
当归　殭蚕　白芷　细辛　苦参　防风　荆芥　秦艽　麻黄　黄柏　山药　白术　薄荷　龟板（煅）　甘草　乌药　石楠叶　破故纸　茯苓　生地　熟地　川芎（各一两）　人参　菖蒲　五加皮　海桐皮　甘菊　银花　连翘　蒺藜　首乌　枫子（各八两）
共为末，入乌蛇末，三两酒糊丸，每服六十丸，空心好酒送下。
●第二十八黑指疯，十指甲黑，急服搜风汤十帖，日进三服，俱须出血，后用煎汤洗浴。　洗浴方
苦参　白芷　防风　五加皮　荆芥　五爪龙　金银花　香附（各二两）
煎汤洗。如不愈，服　当归活血汤　。
当归　川芎　生地　熟地　芍药　升麻　桔梗　灵仙　官桂　防风　羌活　红花　白术　杏仁　黄芩　荆芥
姜水煎服，数帖即愈。
●第二十九樱桃疯，起时形如樱桃，急服　乌药顺风散　。
殭蚕　乌药　陈皮　麻黄　乾姜　甘草　枳壳　五加皮　桔梗　川芎　归尾　金银花
姜水煎，加好酒一小杯热服五帖，再用　消风托里散　。
荆芥　山栀　归身　川芎　芍药　黄耆　苍术　茯苓　滑石　桔梗　黄芩　大黄　防风　乌药　薄荷　连翘　石膏　木瓜　槟榔
如痛加乳香、没药，姜水煎，加好酒二小杯，热服不愈，服前蛇酒即愈。
●第三十四脘疯，起初发手足拗曲之处，其疯最痒，用消风败毒（方在鸡爪疯内）散治之。服不拘时候，再用洗擦方，见前蛇皮风内。
●第三十一燥麻疯，遍身如癣，其痒不可忍，皆是癣，后变成大疯，先服前搜风散，后服前蛇酒药，再用　一扫光酒药　。
元米（一斗）　乌蛇（二条）
去头尾酒煮，去骨焙乾为末，蛇酒米一同拌匀，搭饭成浆，四五日后将小瓶盛贮，十日后开，空心服。服时用砂罐连糟蒸热，随意食之，十日见效。后服前蛇酒除根，再用　洗浴方　。
黄荆条（三斤）　五倍子　防风　荆芥　银花　五加皮（各三两）
煎汤洗之，后用擦药方。
硫黄　枯矾　白芷（各一两）　龙脑（五钱）
为末，用香油二两入椒一撮，煎三四沸，将冷去椒，调药擦之。
●第三十二紫癜疯，遍身黑色花斑，虽则小患，若不治，久后变成大患。服前乌药顺气散五帖，再用前擦药。
●第三十三白癜疯，遍身白花斑，皆是汗后入风，或汗后燥布擦之得病。先服前防风通圣散十帖，再用前擦药方，加枯矾、姜汁擦。
●第三十四癞癣疯，遍身生癣，变成大疯，上生下易治，下生上难治。惟服前通圣散，洗擦方及蛇酒则愈。再用洗浴方，用桃、槐、榆、柳、柘、樟、枝各七根，向阳者佳，并后药煎汤洗之。
防风　荆芥　苦参　银花　苍耳子（俗名野茄，各一两）
又用擦药方。
水银　硫黄　雄黄（各五钱）　砒（一钱）　藜芦　黄连　黄柏（各五钱）　大枫子（一两）
共为末，后用香油调擦。
●第三十五鸡皮疯，形如鸡皮，粗糙不润，以手磨则粗刺，此是血燥，气虚入风，急宜治之，服　驱风养血汤　。
人参　黄耆　黄芩　白芷　羌活　芍药　独活　苍耳子　银花（各一钱）　川芎　生地　熟地　红花　防风　荆芥　桔梗　茯苓　甘菊（各八分）　麻黄（五分）
作一帖水煎，加好酒半杯热服，又用洗浴方。
防风　荆芥　归尾　苦参　黄柏
烧汤浴后，用前药擦药擦之，并服　润体丸　。
当归（三两）　人参　黄耆　黄芩　桔梗　薄荷　石膏　苍耳子　玄参　殭蚕　蝉蜕　全蝎　黄连（各一两）　乌蛇（一条）
炼蜜为丸，每服百丸，空心好酒送下。
●第三十六软脚疯，此症皆因气血虚少，筋死耳聋，乃是脾胃与肺经受热，须去脾胃肺经之火，然后调养气血，次第治之，疯病自愈。若不泻火养血，纵然日夜服药，终不见效，先服　凉血散　。
当归　桔梗　黄芩　石膏　山栀　乾姜（炒）　薄荷　大黄　枳壳　木通　玄参　生地　甘草　芍药　防己
姜水煎，空心服五帖，后服　调卫养荣散　。
川芎　防己　生地　熟地　白芍　红花　牛膝　防风　人参　白术　黄柏　茯苓　陈皮　甘草　木香
姜水煎，加好酒二小杯，热服十帖，后吃前蛇酒方，自然好也。

疠疯病浅论  ***************************
疠者，火也。风者，六淫中之一也。故名疠风，即大疯也。至其败坏，面目可憎，形体可畏，乃恶疾也。书曰：风从虚入。凡人精元气血四者，设一不足，风寒暑湿燥火，得以乘虚而入，喜怒忧思悲恐惊惧之气，郁滞不行，饮食房劳跌蹼，醉卧风露，汗热解衣入浴，水后迎风，或手足破伤，引入风毒，侵于肌肤，流注经络，传于脏腑，发于四肢，内外薰蒸，而成泡疮，病状多端，痛苦难忍。欲求医治，须别居静室，断酒盐酱动气厚味，戒色欲，除思虑，洗心皈命，敬诚忏悔，耐性宽心，然后按证设法对症汤药，次序服去，始可获愈。

疯病八不治  ***************************
一不知戒，二谴责病，三风水损，四年五十，五怯弱人，六复发症，七传染病，八面体黑。

疯病八难治  ***************************
一乌麻疯，二截毛疯，三打乌疯，四赤游疯，五李子疯，六剪指疯，七振斗疯，八老鼠疯。

疯病八死症  ***************************
一皮死麻木不仁者死，二两死割砌不痛者死，三血死溃烂成脓者死，四筋死手足脱下者死，五骨死鼻梁崩塌者死，六目昏耳聋者死，七声哑者死，八未详。

疯病辨验法  ***************************
虫食肝眉落，虫食肺鼻崩，虫食心足底穿膝肿，虫食脾声哑，虫食肾耳鸣耳沿生疮，或痹（当作痒），或痛如针刺，虫食身皮痒如虫行。肺经受病，眉毛先落；心经受病，遍身起红色；肝经受病，面色紫泡；脾经受病，先损其目；肾经受病，脚底先穿及手指麻木。主年内有大疯者，至难治之症也。

疯病禁治法  ***************************
乱用手法　纵意刀针　放血艾薰　毒药　取涎　用油浸身

疯病戒忌法  ***************************
戒忧怒　避风热　省劳碌　绝色欲　除妄想　忌盐酱　守药规

疯病静养法  ***************************
子午卯酉时，端坐闭目，上下齿对以舌尖，虚空将及齿缝，念思字待口凉方止。不要出声，自己两耳不闻，口中念思字。午前午后，心中暗念百拜，朝天忏一遍，常要譬如死去。父母妻子，百万家业，不能管顾。

疯病食淡法  ***************************
假如每日用盐一钱，只用九分，过数日再减一分，逐渐减去，以至不用。经云：淡之其为五行本，盐能助病。

疯病宜食品  ***************************
猪肚　腰子　白鱼　黑鱼　白菜　刀豆　老酒　水梨　圆眼　绿豆　除此十物，其他不必想食。

疯病借用诸方  ***************************
●洗浴药方
地骨皮　苦参　荆芥　细辛（各二两）
水煎汤，无风处薰洗遍身（出血为妙）。又方桃、槐、榆、柳、桑五枝，煎浓汤一大缸，浸坐没颈半日，候汤如油为度。
●发汗药方
川乌　草乌　当归　川芎（各二两）　麻黄　苍术（各四两）　甘草（二两）　葱姜（各二两）
上药切碎，入瓶内三日，取出晒乾，米糊为丸，如弹子大，热酒送下，汗出为度，不许妇人鸡犬见之。
●泻药方
先服此药泻出毒物恶气，又用三稜针望肉黑处针出死血，不可令出太过，太过要损人。
连翘　防风　羌活　赤芍　川归　薄荷　麻黄（去根节汤炮）　甘草　黄芩　生地　贝母　桃仁　丹皮　皂角　芡实　白花蛇（要龙角虎牙人者共，以上各四钱）　大黄（八钱）　芒硝（二钱）
上药分作四帖，水酒各一杯煎，空心热服，日进二服，渣再煎，五六日再服，以利为度。
●敷药方
狗脊（用坚者，三两）　蛇床子（四两）　石膏（二两）　硫黄（六钱）　矾（二钱）
朴硝少许，猪油调敷。
●擦药方
乳香　没药（各一钱）　猪牙皂角（一两）　雄黄（五钱）　附子（五钱）　川乌（五钱）
为末擦之。
●生眉毛药方
皂角刺（焙乾）　鹿角（烧存性）
等分为末，生姜自然汁，调匀擦眉上，一日一次，眉自生矣。
●治手挛曲痛脱落方
用萆麻去壳，黄连锉如豆大，每一两，水一升，小瓶浸水，春夏三日，秋冬五日。取出萆麻拍破，平旦时面东以浸出药水送服一粒，渐加至四五粒，微利不妨。忌猪肉，吃淡，神效。
●灸法断根方
将手脚大拇指筋骨缝间，手指节约半寸，各灸三壮，去毒气也。
●四神丹方（医家有传用此四味，久服即愈大疯者。）
羌活　玄参　当归　熟地　枳实
各等分为末，米饮糊为丸，如桐子大，每服百丸，白酒送下。
●浸酒药方
用苦参五斤，好酒三斗，浸一月，每服一合，一日三次，常服不绝，苦参为末，服之亦良，尤治瘾疹恶疮，除伏热，养肝胆气，入紫萍尤捷。萍多蛀，寒月于山地取之，择净洗泥，略蒸乾用。
●小续命汤
麻黄（去芦）　人参　黄芩　芍药　甘草　川芎　杏仁　防己　官桂（各一两）　防风（一两五钱）　附子（五钱）　萆薢　独活　木瓜　川楝子（各一两）
均作十帖水煎，碗底先放麝香少许，去渣，将药入碗内，可服之至数十帖。
●白花蛇煎
白花蛇（四两，去头皮骨）　白蜜（三十两）　姜（六两）　薄荷汁（六两）　白殭蚕（炒）　全蝎（炒）　苦参（各一两）　白附子（炮三钱）
为末，先下蜜并生姜汁、薄荷汁，煎滚数沸，次下诸药末和匀，瓦器中重汤熬成，煎好以无灰酒调下一匙。
●乳香犀角丸
乳香（研）　犀角（镑）　附子（去皮脐）　自然铜（火煅醋蘸七次以上，各一钱）　没药（研）　木香　人参　草乌（炮去皮尖）　丹砂（研）　铁砂（水洗十次，醋一盏煮[釒庭]内炒烟尽为度）　蔓荆子（炒）　香附（各五分）
上为末，酒糊为丸，如梧桐子大，每服十五丸，米汤送下临卧服。
●四神散
雄黄　雌黄　硫黄　白矾（并用透明者各等分）
上为末，每用时先浴，通身汗出，次以生姜蘸药擦患处，良久以热汤淋洗，当日色淡者，五日除根。
●乌蛇浸酒方
乌蛇（六两，酒浸去头皮骨）　防风　五加皮　白蒺藜（炒去刺）　桂心（各二两）　天麻　牛膝（去苗）　生地　熟地　枳壳（炒）　羌活（各四两）
上以生绢袋盛药，用无灰酒二斗放坛中浸，密封七日后开，每日三度，温饮一小盏。忌猪鸡肉。
●硫黄酒
用透明锋鋩硫黄二钱，乳钵内研细，入酒再研，空心饮其清酒，将渣再研，又入酒饮之。日日如此，硫黄能杀恶虫从大便下。
●五参散
人参　丹参　沙参　苦参（各一两）　白花蛇（酒浸，去头皮各一两五钱）
上为细末，每服二钱食后，临卧温酒调下。
●故炊帚散
故炊帚　甑带　鞋底　蛇脱皮（一条）
上以月蚀夜，伺候正蚀时，都烧成灰，研令极细，每服不拘时候，以温酒调服二钱，仍以醋调药如膏，以涂敷上即消。
●虎骨散
虎骨（醋炙黄）　乌梅肉　赤茯苓　肉苁蓉（酒浸，切焙）　甘草（炙）　芍药（炒）　鳖甲（醋炙）　白术（炒）　人参　豆豉（文火炒）　紫苑（去土）　黄耆（蜜炙）　常山（炒）　知母　枳壳（炒）　犀角（镑各一两）　当归　升麻　柴胡　桔梗　前胡　桂心　木香　桃仁（汤炮，去皮尖）　天灵盖（酥炙，各一两）
上为细末，每服二钱，温酒调下，早晚各一服。
●熨法
黑豆（五升）　芫花（一斤）　生姜（切用、半斤）
上俱炒，旋入醋拌，用青布包熨痛处，更番炒熨，以效为度。
●追风逐湿遇仙膏
海风藤（六两）　萆麻子（六两）　麻黄（八两）　川乌　草乌　南星　羌活　桂枝（各四两）　蛇床子（三两）　土木鳖（净肉，三两）　大枫子（八两）　白附子　杏仁（研）　独活　防风　荆芥　细辛　赤芍药　红花　当归　黄耆（各二两）　白芷（二两）　番打麻（六两）　银花（四两）
以上药料，用麻油七斤，葱汁、姜汁各二碗，共前药浸一宿放锅内，文武火熬煎，药色不易黑，必待滴油黑色，去渣每药油一斤，下飞过好丹六两，候成膏，再加白水煮过松香一斤，黄佔一斤，搅匀气温，方入乳香、没药、木香、轻粉、胡椒、硫黄各四两，白芥一斤，五味研为极细末，入膏内搅匀，每膏一斤，入蟾酥五钱，厚绢摊贴，肉痒出汗。
●禹粮丸
治五劳七伤，气胀饱满，黄病四肢无力，女子赤白带，乾血劳症，久疟痞块，俱宜服之。
馀粮石（二斤半）　好醋（八斤）
同煮，醋乾为度。
●温毒结毒臁疮方
宫粉（煅七分）　红楬子（煅灰，二钱）　文蛤　胎发　白螺丝壳（各烧灰存性，各二分）　轻粉（一钱）　乳香（六钱）　没药（二分）　儿茶（一分）　瓜儿血竭（一个）　蟾骨（五）　真珠（三分）
上十二味，俱为细末，磁瓶收贮，用时先将甘草汤洗去患处脓水，后将药掺上。

疯病另一名目形状鉴别法  ***************************
●大麻疯　十来日起如白肤冬瓜一般，节节崩裂，生血直流。
●癞麻疯　遍身癞疮又脓水。
●鸡脚疯　面上浮行，眉毛十来日脱下。
●冷麻疯　遍身冰冷，麻木不知痛痒，宜服醉仙散。
●蛇皮疯　身上花斑如蛇皮一样。
●烂麻疯　身上连片而烂。
●漏蹄疯　手足皆穿。
●燥麻疯　身上白肉如麸皮一般。
●胡桃疯　身上自起红块。
●雁来风　手抚脚噪。
●血疯　身上手脚红胀。
●荷叶疯　如荷叶连片无发。
●白虎疯　走注骨节痛，宜服虎骨散。
●紫癜疯　身上红色如云头片一般，用四神散，服乌蛇浸酒方。
●白癜疯　身上有白点，遍身虚白，用四神散，服乌蛇浸酒方。
●姜孤疯　手除脚烂，用萆麻法。
●胭脂疯　半边面红，用浸酒药。
●鹅掌疯　手上皮粗厚微黄色，用擦药薰洗药。
●鹤膝疯　膝上青红肿痛，服小续命汤，加萆薢、川楝子、独活、木瓜。
●草鞋疯　脚上疼如针刺，用萆麻法。
●裙带疯　腿肚连片生疮。
●痛疯　遍身麻痛，服醉仙散。
●四柱疯　手脚麻木，服醉仙散。
●四患疯　四肢生疮，用浸酒药，桕油丸擦。
●蛊疯　身上如刀割，服白花蛇煎。
●刺疯　遍身如针刺，服乳香犀角丸。
●恶疯　头面四肢全体瘾疼疹瘰，服硫黄散。
●疬疡疯　面项生白驳，状如白癣，服炊帚散。
●蛓毛疯　身上疼痛，衣服也穿不得，不治。
●李子疯　身上起紫，溃烂深潭，不治。
●打乌疯　口吐白沫，横倒在地，手足齐起，不治。
●赤游疯　肚腹胀大者。不治。
●剪指疯　手指并做一块，不治。
●乌麻疯　黑漆柱一般，由骨里黑出来，不治。
●振斗疯　手振不治。
●老鼠疯　日间不痛，至夜疼者。不治。

疯病又一治法次序  ***************************
以上三十六症状下，未列治法者，可照下列三次治法，分次治之。再不愈，另採备用各方辅助之。
●第一次治法药
初一日服追风散，泻恶血，用
大黄（二两）　蝉壳（一两八钱）　白花蛇（选用小者妙）　皂角刺（各二两）
共为末，每服五六钱，入大枫子油一钱，朴硝少许，用老酒一盏调化送下。不可热服，夜粥不可食，待戌时放前药一碗，在桌上盆内，以糖煎，或蜜煎，少许放在盘中，不得令患者先见药，服药毕用水漱，以蜜过口切不可睡去，食人伴坐良久，肝腹大疼最妙，泻四五次，用薄粥补之。
初二日服消风散，用
白芷（一钱）　全蝎（一两，去尖）　人参（一两）
共为细末，每服二钱，午间吃粥，晚不要吃夜粥，次早温酒调服二钱，早饭须迟吃，身上微痒为妙。
初三日服磨风散，用
羌活　独活　小川芎　天麻　细辛　葳灵仙　防风　荆芥　麻黄　何首乌　蔓荆子　牛蒡子　虾麻草　苍耳草（各一两）
共为细末，不见火煮酒调服一钱，假如初一日服追风散，初二日服消风散，初三日服磨风散，初四日又服追风散，初五日又服消风散，初六日又服磨风散。瘦弱者，半月一服，譬如初一日服起，初三日止，十五日服起，十七日止。强壮人十日一服，譬如初一日起，初三止，十一起，十三止，二十一起二十三止。要切记日数为准，服两月后，日日服大麻疯丸药。
大枫子肉（二两，白色者用，如油过黄色者，不可用）　白花蛇　防风　乌药　羌活　独活　僵虫（炒）　全蝎　首乌　荆芥　细辛　甘草　天麻　苦参　人参　南星
姜汁拌炒，白芷、川乌、童便浸，蒸三次，牛膝、当归、麦冬、地黄各四两，沉香四两，米糊为丸，如梧桐子大，每服三钱，空心午间临卧白汤送下，一日准服三次，神效。
●第二次治法药（第一次治法不愈，用此）
●醉仙散　先量病人大小虚实，凡证候重而急者，须先以再造散下之。候补养得完，后与此药，用
胡麻子　牛蒡子　蔓荆子　枸杞子（各一两，同炒）　蒺藜　苦参　瓜蒌根　防风（各五钱）
上为末，每一两五钱，入轻粉二钱，拌匀，大人每服一钱，淡酒调下，辰午戌各一服。后五七日先于牙缝内流黄涎水，浑身觉痛，昏闷如醉，后利下脓血恶臭尿为度。服再造散，当日必利下恶物，或异物或臭，或脓或虫。虫口黑色，乃多年者，赤色，是近年。数日又进一服，无虫乃止，方用
郁金（五钱，如无升麻代）　皂角（刺黑者）　大黄（泡，一两）　白牵牛（六钱，半生半炒）　木通　朴硝
上为末，每服半两，早晨无灰酒面东送下，忌毒食半月，止食白粥，渐至眉毛皮肤如常，甚者三二次而愈。依法调理，不可妄有劳动。终身忌牛马驴骡雉野味糟脏，犯者再举，不治。又换肌散，治大疯年久不瘥，眉毛脱落，鼻梁崩坏，不易取效，用
白花蛇（四两，酒浸去皮骨）　地龙（二两，去泥）　当归　细辛　白芨　白芷　天麻　蔓荆子　灵仙　荆芥　甘菊　苦参　柴胡　沙参　木贼　不灰木　炙甘草　沙苑蒺藜　天门冬　赤芍药　定风草　何首乌　菖蒲　胡麻子　草乌（去皮脐）　苍术　川芎（各一钱）
上为末，每服三钱，以酒尽量为度。
●第三次治法药（第二次又不愈用此）
紫花丸用
木香　沉香（各二钱五分）　人参（一两）　当归（七钱五分）　天麻（五钱）　皂角刺（五钱）　寸香（一钱五分）　乳香　没药（各二钱）　雄黄（五钱）　辰砂（五钱）　肉豆蔻（一枚）　定风草（一钱五分）　还童子（一两）
为末，作一处包之。
白花蛇（一条，酒浸湿，去头尾皮骨）　何首乌　荆芥穗　灵仙　蛇床子（各二钱）　麻黄（去根节，二钱）　胡麻子（一钱）
上六味，拌蛇浸一宿，通取出晒乾，仍还原酒浸曝酒尽为度，上药为末作一处包之。
防风　羌活　甘草　细辛　川芎　独活　苍术　枇杷叶　白芍药　赤芍药　白蒺藜　金银花　五加皮　白芷　苦参（各五钱）　胡麻子　白附子　麻黄　川牛膝　草乌　川乌（泔水浸泡）　石菖蒲（各二钱五分）
上药为末，作一处包之。以大枫子半斤去壳，新鲜者佳，发油黄色者不堪用，磁器盛之。封其口，顿沸汤中，锅盖密封之。勿令透气。文武火煎，候黑烂为度，杵无渣如油，入已上三包药，加元米饭杵膏糊丸，如梧桐子大，晒乾不见火，每五十丸，鸡鸣午时临卧各进一服，茶汤送下。轻者一料可愈，重者三五料，断根为度。止吃时菜白粥，余物总忌，庶免再发。

回生录治疯法  ***************************
夫风者，百病之长，故诸家方论集之于首也。至大麻风虽有三十六种之症，然亦原于六邪，皆不外风寒暑湿燥火，或酷热，大水，或醉后坐卧迎风，传入毛窍。或雨雪湿衣霑体，或久冰皮肤，冻顽不知。或遇火烘薰，其气收于经络，传于荣卫。或酒后坐卧湿地，或酒后大热睡卧深林，恣为凉快。或因湿草地上睡卧，或患者登厕，乘患者之毒。或睡卧患者床褥，或与患人交合传染。是皆五脏之受其毒，而有青黄赤白黑者，形于面目，见于肌肤。假如心经受病，名曰火癞，其色赤，脚上起紫，眼昏有丝，或如火烧之状，或断肢节，眉发脱落。肝经受病，名曰木癞，其色青，遍身紫绿，或有泡起，眉毛不落，面目掩著，如生疮之状。脾经受病，名曰土癞，其色黄有浮气，遍身起黄癣，身有疮如㾦㿔，形如弹子，或似青毒，渐渐溃烂肌肤，搔痒眉发皆脱。肺经受病，名曰金癞，其色白，眉毛脱落，面如虫行之状，遍身如癣如鳞。肾经受病，名曰水癞，其色黑，有瘢，脚底溃漏，四肢少力。此乃毒气受于内，而形色现于外。又有五死之由。皮死之由，麻木不仁；骨死之由，鼻梁崩塌；筋死之由，指节断落；血死之由，溃烂成脓；肉死之由，割不知痛。又有二绝不治，肺绝失音，肾绝耳聋，此二者不治之症也。百骨节痛，毫窍出血，名曰[忄率][忄息]之癣，与肾经同治。初染之时，不以为害，风入皮肤，不知不觉，故流于四肢，传于五脏，则腠理壅塞不通，因血气乖离，遂至成症。况有愚人，不知生死之门，恣意贪淫，不节饮食，不避风寒，任意作乐，不信良言，以致不救，深可叹也。治法列于下。
●心经受病，其色红，遍身起红色者是也。用　火煎药方　。
防风　羌活（各四两）　天麻（三钱）　胡麻（二两炒）　苦参（八两，米泔浸）　菖蒲（二两）　花粉　木瓜　川归　僵虫　蔓荆子（去皮）　独活　升麻　黄芩　菊花　薄荷　蒺藜　槟榔（各二两）　川芎　地骨皮　前胡　黄柏　荆芥（各四两）　剪草　全蝎（各一两）　朱砂（五钱）　枸杞子（一两）　五加皮（四两）　大枫子（一斤，去壳）
上为粗末，每服一两，水煎温服，渣再煎。欲出汗之前，先服此药，一帖出汗，用火草药，四日汗一次，待红色消尽方止。
●火草药方
桑叶　荷叶　皂角叶　菖蒲　何首乌　萆麻叶　苍耳草　豨莶叶　忍冬藤　葎草叶（似天麻而小叶，上有刺而无尖者，各四两）
上用河水三桶，煎滚热，用大浴缸一只，将滚药汤，倾入缸内，用木架，令患者稳坐其上，外用鸡笼罩定，用旧绵被四围密遮，放头出外，头上用衣盖之。待一时久，不耐坐去罩，即令上床。切勿见风，即服丸药，戒口为重，直候身无汗方起。次早切勿梳头，恐风邪引入脑耳，慎之。
●火丸药方
玄参　枸杞　黄耆（蜜炙）　蒺藜　胡麻　五加皮　花粉　蔓荆子（各三两）　剪草（二两）　大枫子（二斤，去壳）　川芎　天麻　全蝎（水浸）　牙皂（各二两）　防风　防己（各二两）　荆芥穗　生地（酒洗）　木通　黑丑　当归　牛膝（酒浸）　黄芩　芍药　羌活（各四两）　苦参（八两，米泔浸）　大黄（一两）　牛蒡子（五两）　升麻（四两）　黄柏（四两）　木瓜（四两）
上药俱为细末，米粉粥打糊为丸，如梧桐子大，每日暮午，空心不拘时，淡汤送下七十丸，或百丸，米汤送下亦可，汗后五日，亦可发汗。凡汗通五脏，出热邪毒气，要候粪门口不热，其毒乃尽，又每日临睡之时，服萍丹，此能续筋去骨髓之风毒。
萍丹　採萍歌云：不在山兮不在岸，採吾之时七月半，不问瘫风与癞风，铁包头上也出汗。其功之大，不可尽述。採时须七月中，採起不拘多少，洗净晒乾，用瓦缸烧灰炼白。又用牙皂煎滚汤，用杓箕以袱铺内将灰入箕淋水，待味淡，将水入釜内，煎熬成霜。晒萍法，先用水一盆，放在底下，以节晒萍在上，方始得干。不然，虽晒之日久，亦不干也。又扫屋上无烟处青龙灰，不拘多少，照前药一样熬炼成霜。又以大朱砂一两，绿矾一两，共装盛入阳城罐内，以铜皮用针钻孔，将铁线缠系瓶口，外用猪毛蚯蚓泥，以盐水调封固，晒乾，以炭火四围烧炼。预先以水一瓶，两口相合，取水火既济之理，待烧二炷香尽，无烟为度。即退出火取出，研细临用，加减于后。
鼻塞，萍丹一两，加牙皂一两，寸香一钱；身有痛处，萍丹一两加入羌活二钱，乌药二钱；有疙瘩块，萍丹一两，加血竭一钱；有疮，萍丹一两，加入雄黄三钱；麻木不仁，萍丹一两，加入天麻二钱，淫羊藿二钱，共为细末，临卧用淡茶送下五分，重七分，切勿见风。
●肝经受病，其色青，遍身起紫红色，或有泡，初得眉毛不落，面目瘙痒如虫行之状。
●木煎药方
大黄　全蝎（各一两）　连翘　黄芩　地骨皮（各四两）　升麻（三两）　川芎　麻黄（各五两）　黄连　陈皮　牙皂　枳壳（各二两）　甘草（一两，炙）　天麻（三两）　薄荷（五两）　大枫子（一斤）
有痰，加石膏；有淋，加木通、滑石各三两；有痛，加羌活、防风、苍术、藁本各一两，上㕮咀，水煎温服，渣再煎。一七后看仍有紫泡疙瘩，乃血瘀不行，加红花、苏木各一两五钱；眼昏，加菊花、黄柏各一两；有烂，加血竭一两；有疮，加雄黄二两，苦参三两；麻木，加淫羊藿、当归各二两；面有虫行，加附子二两；腹痛，加木香、芍药各一两。
●木草药方
首乌　荆芥　马鞭草　忍冬藤　槐树叶　桑叶　苦参　枫树叶（各四两）　防风（二两）
上各味煎汤，薰洗照前法。
●木丸药方
胡麻（炒）　全蝎（水浸）　蒺藜（炒，各二两）　甘菊　天麻　殭蚕　黄芩　前胡（各二两）　菖蒲　苍术　厚朴（各四两）　杞子　苦参（八两）　荆芥　地骨皮（各八两）　川芎　木瓜　连翘（各二两）　黄柏　升麻　槟榔　羌活　花粉　牛蒡（各四两）　枫子（一斤）
有疮烂，加雄黄二两；筋骨疼，加羌活、独活各二两；遍身烂，加乌梢蛇一条，（酒浸五日，去头尾皮骨煮用。）入前药末，酒糊为丸，晚稻米粉为糊亦可，晨、午、夕，淡茶汤送下七十丸，或百丸。
●脾经受病，其色面黄有气，顽皮久烂，遍身起黄癣，身有疮，形如弹子，或似青梅，渐渐溃烂，发动肌肤作痒，眉毛脱落。
●土煎药方
羌活（四两）　荆芥　赤芍（各一两）　防风　黄柏（各半斤）　蒺藜（三两）　黑丑（二两）　杞子（二两）　南星　半夏（制）　槟榔（各二两）　胡麻　全蝎（各二两）　鼠黏子（四两）
㕮咀，水煎，空心服。有痰加半夏、花粉各一两；渴加麦冬、五味子各一两；热加黄芩、黄连各一两。
●土草药方
松枝　忍冬草　苍耳　槐　柳　榆　苦参　黄荆　枫树叶
上各四两，煎汤薰洗，照前浴法行出毒，同前逐月用之。
●土丸药方
全蝎　甘菊　海桐皮（各二两）　白芷　薄荷　黄连　蔓荆子（各二两）　枳壳　胡麻　蒺藜　大黄　杞子　连翘（各二两）　牛蒡　黄芩　玄参　桔梗　防风（各四两）　枫子肉（半斤）　木瓜（一两）
上为末，酒打晚稻米粉糊为丸，晨、午、夕，空心或米汤，或淡茶送下百丸。眼赤，加朱砂二两，黄芩一两；有疮癣，加雄黄；身有血块，加血竭、红花、苏木各一两；有气升而不降，加沉香五钱。
●肺经受病，其色白，初起粉色，眉毛先落，面若虫行，遍身起癣如鳞。
●金煎药方
升麻　连翘（各六分）　桔梗　黄芩（各五分）　生地（七分）　苏木（五分）　黄柏（五分）　黄耆（三分）　全蝎（三分）　人参（三分）　白豆蔻（四分）　甘草（二分）　地龙（去土焙乾，五分）　桃仁（三分）　虻虫（三分，去头翅）　梧桐泪（一分）　川归（四分）　水蛭（三分，炒烟尽）　黄连（三分）　寸香（少许）
上药除黄连、连翘、梧桐泪、豆蔻等，先将寸香、水蛭、虻虫亦研为末，余药都作一服，水二杯，酒一锺，入连翘同煎去渣，入梧桐泪、白蔻、寸香再煎至七分，稍热服。忌酒面、生冷、咸味、油腻。
●金草药方
桑叶　桃枝　枫枝　槐枝　柳枝　松枝　苦参
冬时可加枳壳、忍冬藤。上各四两，煎汤薰洗，法同前，逐日用之。
●金丸药
防风　桔梗　羌活　全蝎　独活　天麻　灵仙　升麻　陈皮　首乌　麻黄　狗脊　川芎　牛蒡　蔓荆（去花，各四两）　荆芥（八两）　风藤　川归（各四两）　蝉壳　胡麻（各二两）　枫子肉（二斤半）　雄黄（二两）
上为末，酒打晚禾米粉糊为丸，一日三服，清茶荆芥汤送下。鼻塞，加牙皂二两；有痰，加南星二两制。
●肾经受病，其色黑，或脚浮肿，有气，形如墨瘢，脚底漏溃，四肢少力。
●水煎药方
防风　羌活　荆芥　黄柏　前胡　地骨皮　五加皮　川芎（各四两）　天麻　花粉　石菖蒲　木瓜　甘菊　蒺藜　薄荷　胡麻　全蝎　殭蚕（洗软微炒）　黄芩（各二两）　独活　蔓荆（各二两）　枫子肉（二斤）
上锉，水煎温服。眼赤，加菊花、木贼各三两；心热，加朱砂、麦冬各一两；皮有黑泡，加血竭二两；脚有气肿，加防风、木瓜各三两；脚软无力，加牛膝、羌活各二两；肉烂，加血竭、雄黄各二两。
●水草药方
葎草　苦参　麻黄　艾叶（各四两）　草乌　地骨皮（各二两）　大葱（一钱）　花椒（一合）　米醋（一升）
用水二三桶，煎汤薰洗，照前法用之。
●水丸药方
黄柏　荆芥　地骨皮　蒺藜　防己　黄芩　羌活　独活　木瓜（各四两）　防风　升麻　蔓荆子（各三两）　苦参（六两）　杞子　花粉　全蝎（各二两）　木香（五钱）　寸香（五分）　枫子肉（一斤）
共为末，酒打晚禾米粉糊为丸，一日三服，淡茶汤送下。脚有气肿，加防己、木瓜各二两；有疮，加苦参二两，雄黄一两，苍术一两；皮肤肿，加连翘二两。

金蝉脱壳方  ***************************
当归　川芎　防风　滑石　天麻（各三两）　芍药　桔梗（各一两五钱）　殭蚕　大黄（各二两）　人参　独活　山栀　黄连　白术　蝉退　黄芩　石膏（各二两）　苦参（四两）　连翘（二两）　黄柏（二两）　细辛（一两）　荆芥（三两五钱）　羌活（二两）　全蝎（二两）　芒硝　沉香（各一两）　枫子肉（四斤）
先将枫子肉为膏，余药为末，用黄米饭打糊和膏，打千槌为丸，如梧桐子大，每服一百丸，一日三服，或茶汤送下。血盛，加泽兰叶、革巴萆、蚵蚾草各二两；麻木，加淫羊藿、天麻二两；血少，加生地、熟地、血竭各二两；鼻塞不通，不闻香气，乃血气不行，不能贯通，以致滞塞，加片脑、朱砂、硼砂、牙硝、玄明粉等分为末，吹鼻内，一日三次即通。

桃花生肌散  ***************************
硫黄　石膏　黄丹　柏皮　乳香（隔纸焙）　没药（隔纸焙）　黄连　轻粉　文蛤　螵蛸　全蝎　有水加血竭、儿茶、龙骨。
上为细末，先用葱椒汤洗净，软绢拭乾掺上。

宣毒通气丸（五日一次，去脏内热毒）  ***************************
川大黄　江子　条芩
上为细末，面糊为丸，粟米大，空心面东温汤吞下十二丸，弱人八九得通，五六次温粥补之。如不止，煎甘草汤，吃下即止。切忌一应食物，胡椒、生姜、鸡子、老鸭、水鸡、鹅、羊、犬、猪肉、炙煿、葫芦、茄子、豆腐、面、酱、梨、李、梅、酒、醋、房事、元米、莲肉、芡实、山药，皆不可食。惟淡食调理，为养病之要，谨之。

药性简记（以备随方加用）  ***************************
黄连泻心火，山栀、黄芩泻肺火，白芍泻肝火，柴胡、黄连泻肝胆火，木通泻小肠火，黄柏泻膀胱火，柴胡、黄芩泻三焦火。

药品制用记要  ***************************
川芎（水浸）　川归（水浸一日，微炒）　羌活（生用）　防风（去芦）　山栀（去壳）　甘草（可生可炙）　胡麻（去土洗，浸一日一夜，九蒸九焙）　天麻（酒浸一夜，湿纸包煨）　青风藤　苍术（米泔浸，春五夏三秋七冬十日换水）　熟地（酒洗）　川乌（去皮尖，生用）　白芷　川牛膝（酒浸）　首乌（忌犯铁器）　蝉退（去足嘴水洗）　升麻　黄柏（去皮蜜炙）　杜仲（去皮，姜汁煮，姜汁炒，断丝）　藁本（去芦）　灵仙（去土）　大黄（生熟取用）　荆芥（去根）　连翘（去桔）　苦参（元米泔浸一宿，焙晒）　乌药　牙皂（焙去皮核）　郁金　蔓荆（酒浸一宿，焙乾）　全蝎（水浸，去足，翅微炒）　白茯苓　白术（土炒）　黄连（去毛，蜜炙）　虎骨（酒炙酥炙，焙黄用）　黄芩　人参　乳香（灯草同研）　朱砂　牛黄　寸香（研用）

预免疯病方（与患人接近者，服之神效）  ***************************
灵仙　何首乌　川革巴萆　蚵蚾草　防风　蔓荆　苦参　川芎　荆芥　泽兰叶　麻黄　独活　羌活　甘草　天麻　苍耳　牙皂　牛蒡子　川归　北细辛（各净一两五钱）　枫子肉（一斤半）
共为末，酒糊为丸，每服四十丸，茶酒送下。

遍身大烂敷药方  ***************************
蛇床子　雄黄　硫黄　白枯矾　草乌　寒水石（煅）　蜜陀僧（各等分）
为细末，或柏油、香油调涂神妙。

柏叶丸方（能生眉发）  ***************************
用侧柏叶，九蒸九晒，为末，炼蜜为丸，一日三服，每服百丸，开水送下。

黑虎丹（治大疯并治一切诸风恶疾）  ***************************
川乌（去皮尖，面包煨）　草乌（生用）　苍术（米泔浸）　石斛（蒸）　白芷　细辛　防风　麻黄（去根）　首乌　川归　荆芥（各等分）
共为末，炼蜜为丸，如樱珠大，每服一丸，随引。手心肿风褪皮者，天麻汤下；指节破裂，断节恶疯，盐汤下；身生赤点，肺风大重，防风汤下；身上紫点疯，皂荚汤下；妇人脚麻疯，鸡爪疯白汤下；大疯眉毛脱落，冷茶下；瘫痪急疯，酒送下。

疮如树皮搽药方  ***************************
黄柏　大黄　硫黄（各一两）　黄连（三两）　黄芩（四两）　螵蛸（五斤四两）　儿茶　赤石脂（各一两）　枫子肉（一斤）　水银（五钱）　雄黄（三钱）　轻粉（六钱）
俱为细末，柏油调搽。

治各疯配药法  ***************************
丹治疯者，务须详细观察，必各有名。始则五脏染其毒气，毒归于内，形现于外，察形观色，治无不中。若患者轻视缓治，不禁酒色，不忌口食，难矣。
●柘子疯
初起皮上有疹点，形如柘子样，周行遍身痒甚，重病配合前用枫子头四斤，丹用七分，乃心经受病，主而治之。
●鳝孔疯
初起时因破肉处有出脓水，手爬出血，引风透入经络，不致散成此疾，配合前心经法治之。用枫子四斤，重者五斤，丹用二钱。
●漏线疯
初染身上孔出脓血，风入骨髓，传于四肢，遂成重风，与鳝孔风同治。
●脱足疯
初因手足破裂，损伤皮肤，风入腠理，大风形黑。与肾经配合治之，用枫子头三斤，丹用五分。
●疱节疯
初起因骨节肿痛，或出脓血，因痰所致而作，或手足动处。作成疙瘩，或如梅子，不痛不痒，致成重症。照肺经配合，用枫子三斤，出脓血者四斤，丹用一钱。
●紫云疯
初发形如云，有圈四围红烂，大小不一此系重疯，形现于外，心火大虚。配心经药，用枫子头三斤，丹用五分。
●赤牙疯
初生面上如赤牙尖样，或没或现，不时发出，乃心经受毒。用枫子头三斤，配合心经，丹用五分。
●紫萍风
初起皮上形如紫点相似，或没或现，数日起一次者，发作无时，又如蚊蚤点形状，繫心经所染热邪。用枫子三斤，丹用五分。
●火炼疯
面上形如火烧，赤色手足热，睡卧不安，足喜蹑冷地，口中无味，风入骨髓，此系重症。配合心经药，用枫子头三斤，丹用五分。
●赤霞疯
身与面形如赤霞艳色，乃热极甚矣，与前火烧疯同治。
●雁爪疯
形如雁爪，或片或散，春深秋间发作，此腠理血不通，系至重症疯，必先落指甲。配合肺经药，治用枫子头三斤，丹用五分。
●雁来疯
每遇雁来时发作，眉毛落，面皮皱，手足疼，颜色轻紫，此系重症难治。照肺经配合，用枫子头三斤，丹用七分。
●鸡爪疯
初生如鸡爪样，有起瘢，热极骨髓，有麻木难治，繫心经受毒。用枫子头三斤，丹用三分。
●白炼疯
初生如花癣样，亦有其中生疮爬，初起皮若染湿风，气入于内。配合肺经药、用枫子头二斤，丹用三分。
●炼眉疯
初起先从眉间作痒，眉毛脱落，攒行骨上作肿，或如虫行之状，如风吹发拂面，一名曰染滋疯，毒邪入内。用枫子头三斤，丹用二分半。
●蛇皮疯
初起形如蛇皮，或黑白二色，起鳞作痒，肌肤粗糙，透入骨肉，皮皱爬燥，乃肺经受邪，系染滋疯。用枫子头二斤，丹用二分半加雄黄。
●牛皮疯
初起形如牛皮，黑色不痛不痒，属于肺经，至重之症。用枫子头二斤，丹用三分。
●疹子疯
初起或似皮下有点，或有或无，至旬而作，或一日又发，乃系肾经受病至重。用枫子头一斤，丹用二分。
●白粉疯
初起时皮下作痒，爬动作粉色起，此风入肺经，则成大疯，发须渐落。用枫子头二斤，丹用二分。
●鼓钉疯
初起时手足生大血疮，如鼓钉样，或烂或脓溃，或脓血才好，血盛又作，此系心经受毒。用枫子头一斤，丹用五分。
●冷水疯
初起时两脚生疮作烂，此由汗出时投冷水灌之，浸入毛孔，湿气不行，毒入肾经受病。用枫子头一斤，丹用三分。
●血疯疮
初生疮起泡出血，未愈又作，皮下染风湿重，血肉溃烂，热极骨髓，此心经火盛。用枫子头一斤，丹用二分。
●鹅口疯
初起生疮作痛，热引诸阳，聚会于面，久则致成大疯，乃皮染滋疯入肠极热之症。用大枫子头一斤，丹用五分。

乌蛇丸方  ***************************
乌蛇（一条，去皮骨，酒煮）　地骨皮（去土骨）　山栀　白芷　草乌　白附子　胡椒（各等分）
为细末，入枫子油二两五钱拌匀。如无油，入枫子肉五两。和为丸，每服三四十丸，温酒送下，空心食前临卧，日进三服。

敷药方  ***************************
黑狗脊（去皮，二两）　蛇床子（四两）　寒水石（二两）　硫黄（六钱）　枯矾　朴硝（少许）
各等分研细末，香油调敷，未烂不必敷之。

生眉毛药方  ***************************
皂角刺（焙乾）　鹿角（煅存性）　薄荷　蜂房　牛口茨　银花　天罗藤　地松（各等分）　为末，醋调敷上。

豨莶丸原方  ***************************
豨莶（净叶一斤，九蒸九晒）　大胡麻（二两，酒洗蒸）　防风（二两，去芦）　生地（四两，酒浸晒）　白芷（二两）　羌活（二两）　白蒺藜（二两，炒去刺）　独活（二两）　荆芥（二两）　天麻（二两，面包煨）　苦参（二两）
炼蜜为丸，每服四钱，空心陈酒送下。

加减豨莶丸方  ***************************
豨莶（一斤，九蒸九晒，入肝肾二经，补元气，祛风湿，强筋骨，长眉发，生发鬓，能宣能补，久服延年）　何首乌（八两，去渣皮，酒浸，黑豆拌，蒸晒九次为度，要生者一斤制得八两）　苦参（四两，元米泔浸一夜，去浮面腥气，晒乾焙，明目、止泪、去湿、杀虫，专疗大风肠癖）　川牛膝（二两，补肾气，除寒湿，引诸药下行）　淮生地（八两，竹刀切片，晒焙乾，勿犯铁器，凉血补阴，去瘀生新）　薏苡仁（四两，炒，祛风湿，理脚气，除热健脾，多用自效）　白蒺藜（八两，杵，去刺炒，行血下气，明目治风，补肾止遗）　牡丹皮（二两，酒洗，除风痹，去瘀血）　大胡麻（四两，水淘去浮，酒蒸，补阴去风，久服延年）　防风（三两，去芦，专治久风恶风，尤解附子毒）　甘菊花（四两，焙乾，补阴气，明目聪耳，除胸中热，去头面寒、死肌湿痹、目泪头疼）　枸杞子（四两，焙，明目补肾，又去皮肤骨节间风，散疮肿热毒，久服延年）　川羌活（三两，去芦，散八表风邪，利周身节痛，善行气分以理游风）　当归（二两，去瘀生新，舒筋润肠）　独活（二两，治新旧诸风湿痹，筋骨挛疼，善行血分以理伏风）　云白术（二两，九制，腰脐血结，祛周身湿痹，且制胡麻之滑润）　白芷（二两，明目散风，祛寒燥，又治头面但不可久用）　明天麻（二两，大如茄，面包煨，活血通窍，治诸风麻痹不仁、语言瘫痪）　荆芥（二两，行血发汗，疗风在皮里膜外者）　甘草（二两，炙，亦可生用，解百毒，和诸药，尤解附子毒）　秦艽（二两，祛风活络，养血舒筋）
上为末，用金银花五斤，煎膏为丸，每服五钱，陈酒或白汤送下，空心午后二次，第二次服，当加人参三两，去白术一味。

浸酒方  ***************************
何首乌（四两，生用，去皮）　川牛膝（一两）　宣木瓜（一两，去湿，调荣卫，腰肾脚膝之要药也）　防风（二两）　淮生地（二两）　丹皮（一两）　苍耳子（四两，杵碎，去刺炒）　当归（二两）　苦参（二两）　米仁（二两）　桂圆肉（二两）　川羌活（一两）　秦艽（二两）　蕲蛇（一两，去皮骨）
用陈酒不拘斤两，满坛隔汤煮，香三炷为度。

简便洗浴方  ***************************
苦参（一斤）　荆芥（一斤）　防风（四两）　甘菊花（四两）
随意加桑叶、松毛、豨莶叶、金银花俱可。

擦药  ***************************
当归（五钱）　红花（五钱）　芍药（五钱）　黄耆（五钱）　甘草　苦参　血馀　白附子　防风　白芷　杏仁（各五钱）　胆矾（三钱，不痒可不用）
上用麻油二斤，同煎，煮药渣枯黑色，去渣，入白蜡二两，收为膏，不拘时敷患处。

紫云白癜破皮三等疯方  ***************************
防风　荆芥　角针　殭蚕　乌药　陈皮　麻黄　灵仙　生地　银花　水煎空心服。

又三等疯酒方  ***************************
风藤　蒺藜　荆芥　川芎　白芷　胡麻　羌活　独活　首乌　豨莶　乌蛇（各一两）　苦参　防风　当归（各三两）　川乌　草乌　桔梗（各一两）
将大酒七斤入瓶内，煮三炷香，出火毒，空心服一杯，日进三服。

麻疯出汗方  ***************************
甘草（一斤）　麻黄（三斤）　乌药（十二两）　乳香　没药（各三两）　防风　荆芥　苦参　蒺藜（各一两）　殭蚕（一两）　闹杨花（四两）　大胡麻（一两）　核桃（四两）　红枣（一斤）　火酒（一斤）　水（五斤）　蝉退　全蝎（各二两）　乌蛇（一条）
共入罐煮三炷香，出火毒吃。

仙传急救麻疯法  ***************************
但有人犯此症者，全体顽麻，肉死割切不痛可治，皮死麻木不仁不治。骨死鼻塞可治，筋死手足脱落可治，血死遍身燥烂，外肾并肿可治。凡三丧不治，心丧两目失明，肝肺丧失声，肾丧两耳聋塞。除此三丧，急治之，皆效，先服灵明散。
槟榔　大黄　贯众　黑丑（半生熟，各一两）　雷丸（五钱半）　角刺（灰，一钱五分）　大戟（一钱五分）
共为末，用皂角煎膏为丸，每服三钱，空心冷茶送下。天明泻下，或虫或积，但见青黄赤白虫可治，黑虫难治。用净盆小便看之，如碎麸皮相似，过三日后再服。

妙应黑白散  ***************************
凡人身中有一万八千尸虫，共成在人身。体中若无尸虫，人身不立。复有诸虚诸积，黄病诸疯，若犯之非害人身也，或眉发脱落，遍身生疮，痛焠作痒，日久如鱼鳞者，服此药立效。
乌梢蛇　白花蛇（各四两，用中段酒浸一宿，去皮骨）　大川乌（一两五钱，切碎）　何首乌　草乌（三两，川乌用麻油浸一宿，取出去油，炒乾用）　薄荷　荆芥（各五两）　木香　芍药　当归　防风　白芷　天麻　川芎　羌活　独活　甘草（各一两）　乳香　没药（各五分）　自然铜（醋煅七次，为末，三分）
如虚弱中年，将大黄、荆芥、羌活各退用十味为末，每服一钱。夏天冷酒送下，冬天热酒送下，日进三服，午时茶送下。一半为末，一半糊丸，如桐子大，每服一钱二分，清茶送下，末药酒送下，双日服末，单日服丸。

除疯丸  ***************************
枫子（一斤，酒浸，秋冬五日，夏三日，研碎入药）　人参（五钱）　防己　没药（各一两）　官桂（五钱）　白芍（一两）　荆芥（一两）　防风（一两五钱）　当归（一两）　独活（二两）　羌活　玄胡索　大黄（各一两）　蝉退（七钱）　苍术（一两）　半夏（一两五钱）　姜黄　麻黄　乾姜（各一两五钱）　甘草（一两五钱）　柴胡　枳壳　石楠叶（各一两）　黑丑（一两五钱）　杏仁（去皮尖）　乌药　地骨皮　乳香　陈皮（各一两）　黄芩　胡麻（炒，各二两）　香蛇（一两）　黄柏　苦参（各二两）　川甲（七钱五分）　黄连（六钱五分）　甘菊（二钱二分）　灵仙（五钱）　蔓荆子（一两，炒）
共为末，老米粉为丸，每服五十丸，空心酒送下，日进三服。

大疯退热散（大寒之剂，必倒脾胃，若非火热，不可轻试）  ***************************
麻黄（二两）　石膏（二两）　滑石（三钱）　白芍（一两五钱）　薄荷（二两）　黄芩　山栀（各二两）　白术（二两）　独活　羌活　连翘（各二两）　大黄（三两）　归尾　朴硝（各二两）　为末，每服三分下。

洗浴方（治疮癣如鱼鳞之形或痒痛，皆可治之）  ***************************
首乌　苦参　荆芥　防风　朴硝　地骨皮（各一两）　艾叶　桃　槐　柳（各四两）
先将上四味打碎，用水一锅，与前亦六味同煎，数滚去渣淋洗。浴后，服前药一服，百日可愈。如年久深远，风毒恶疮，俱可洗之。

治疼痛走注疯症方  ***************************
精德乌　草乌（各二两）　首乌（二两）　南星　自然铜（醋煅五次）　灵脂　松香　地龙（去皮，各一两）　木鳖子（一两，切碎，水浸一宿，去壳末）
如麻疯不知疼痛，加川山甲五分、蛤粉同炒，入药拌晒乾，酒浸后为末，水丸如弹子大，晒乾细嚼，好酒每服送下一丸。如麻木处用刀破出血。若遍身生痛作痒，川芎煎酒送下。此药不可多服，忌房事、毒物、盐、酱、生冷。

金枣丹（治诸般麻疯并痛疯顽麻瘫痪）  ***************************
川乌（去皮）　防风　雄鼠屎（各五两，炒）　独活　苍术（泔水浸三日）　蔓荆子　荆芥（各四分）　木香（三两）　羌活　细辛（各二两）　全蝎（一两，去尾）　雄黄（一两五钱）　当归（一两）　萆麻子（三两）　甘草（二两）　乳香（一两）　番木鳖（二两，酥油蜜炙）　首乌（四两）　殭蚕（六两，炒）　藁本（四两）　没药（一两）　草乌（二两）
共为末，元米粉糊为丸，金箔为衣，好酒送下。量大而壮者一钱，弱者五分，末尤妙。此药数服，不可见风。忌猪、羊、鲜鱼、发风等物。

治疯丸  ***************************
苍术（半斤，四制）　皂角（一斤，酒拌，九蒸九次）　当归（二斤，酒洗）　苦参（一斤）　豨莶（一斤，晒乾，蜜酒拌，蒸九次晒乾）　为末，酒蜜为丸，每服二钱，老酒送下，日进三服。重者一月，轻者二十日可愈。

升炼擦药方  ***************************
大枫肉　方八肉（二味研）　蛇床子　萆麻仁　槟榔　黑丑　殭蚕　红花子　大麻子　白芥子　棉花子　芝麻　雄黄（各二两）　硫黄（一两）　黑豆（一升）
各为末，用油胡桃肉半两，将前药拌匀，共入罐内。槐枝条塞满罐口，四面用盐泥封固。如法开坑，先将大碗一只，放在坑内，次将药罐，倒令将罐口对碗口，四面盐泥固好，外用砖砌八眼炉，围药罐在中。四围桑柴火烧罐底，三炷香冷定。取出将油退火毒，擦疮患，妙极如神。

统治三十六种疯疾神方  ***************************
苍术（泔水浸，酒炒）　麻黄（去芦，各三两）　白术（麸炒，三两七钱）　草乌（一两半，甘草麻黄制）　防风　细辛　甘草　首乌（各二两）　白附子　雄黄（各五钱）　川芎（三两七钱五分）　灵仙　羌活　全蝎　白芷　蜂房（有子用）　天麻　远志（各三两）
共为末，每服一钱二分，要发汗服一钱七分。临睡热酒送下，以醉为妙。

万灵龙蛇换骨丹（专治三十六症大麻疯症神效仙方）  ***************************
防风（一两五钱）　乳香（五钱）　沉香（三钱）　木香（五钱）　甘松（一两五钱）　大黄（二两五钱）　苦参（一两五钱）　没药（三钱）　白芷　紫背浮萍（七月中取）　天麻　苍耳子（各一两五钱）
将前药十二味为末听用。麻黄二两，将滚汤泡过，用泔水念碗，浸三日三夜。取出打烂，浸药水煮三五滚，去渣，煎成膏子。将前药末打为丸，分作一十八丸。将陈酒一碗用药打碎，入罐内重汤煮一炷香，取出服之。取汗避风方好，后用前项擦药。

除根丸药方  ***************************
羌活　独活（各六两）　两头尖（三两）　寸香（五钱）　草乌（二两）　胡麻（半斤）　荆芥　苍术（各七两）　灵仙（六两，酒洗）　石菖蒲（六两，酒洗）　木通（三两）　当归（八两）　虎骨（二两半，炙）　苦参（一斤）　藁本（六两）　殭蚕（二两）　蝉退（半斤，酒洗）　白芷（六两）　杜仲（五两，盐水炒）　连翘（六两）　蒺藜（半斤，去刺）　朱砂（七钱七分）　黄芩　生地（六两）　枫子肉（二两，炒）　升麻（四两）　风藤（五两）　首乌（六两）　天麻（五两）　牛膝（半斤）　全蝎（六两）　细辛（四两）　川芎（三两）　山栀（半斤）　蔓荆子（六两）　苍耳子（半斤，取肉）
共三十六味，管三十六种疯疾，共为末，老米粉为丸，每服二钱好酒送下，白汤亦可，日进三服。

治大麻疯仙方  ***************************
用大肥鸭一只，饿一日。将赤练蛇一条，切碎，麻黄四两，羌活四两，大附子三两，寸香一钱，共为末，用好酒一碗，陈米二升拌匀，作三四日喂鸭。待后鸭毛将落尽，杀之煮烂，去骨，加川乌、草乌、红花、蝉退各一两，豨莶草、当归、白花蛇、金银花各四两，土茯苓五斤，发灰二两，伏龙肝五钱，共为末，和鸭与酒，糊为丸，桐子大。每服六十丸，加至百丸止，好酒日进二服。

治大麻疯洗浴取虫法  ***************************
取大公鸡一只，带血撏光，去毛肚净，下锅多水煮熟，先以毛汤滤清，俱入浴缸内，洗浸长久得透。又用前汤再洗透，拭乾，以新青布被单盖之，上用绵被，或夹被盖，须卧得安稳，量病人酒量多少，饮醉睡去，遍身出汗，看其被上细白虫无数，出尽全愈。再服养气活血，去风顺气之药。忌房事、发风动气等物，百日可愈。双目昏黑，眉发自落，鼻梁崩倒，肌肤疮烂，不可救效。方用皂角针三斤，九蒸九晒为末，煎膏为丸，每服二钱，白汤送下。十日眉发自生，肌肤潮润，眼目复明。

大麻疯发汗洗浴方  ***************************
松毛（十斤）　防风　荆芥　川椒（各一两）　皮硝（四两）　葱汁　姜汁（各一盏）　野菊花　闹杨花（各一大把）
将元米柴烧灰，淋水二三桶，煎前药，令患人入浴缸内重洗，待汗出透为度。未浴前先服防风通圣散，加麻黄五钱，葱五根，姜七片，煎服后，方可洗浴出汗。

雄漆丸（治疯如神）  ***************************
好漆一斤，酱蟹半斤，打烂取汁，煮漆待乾，烟尽为度，乾漆四两，配明雄黄半斤共为末，豨莶草煎膏为丸。每服一钱，好酒送下。极重半斤，轻者四两为限。

豨莶膏（入肝肾二经，补元气，祛风湿，明耳目，久服延年）  ***************************
九月九日採得，去根连茎叶细锉，打烂取汁，煎炼成膏，以甘草熟地煎膏，炼蜜三味收之。酒调服，功妙不可尽述。

曹邑宰传酒药方  ***************************
石衣（半斤，洗净）　当归（四两，微炒）　羌活　秦艽　独活（各四两）　乌芝麻（半两，微炒）
用煮酒十斤，浸数日，早晚服之。

治口眼歪斜立效方  ***************************
川乌末，用蟮血调匀敷患处，左歪贴右，右歪贴左。

治半丬头痛疯方  ***************************
用苦葫萝煅灰，每服一钱，好酒送下。先要大缸内洗浴后，服药出汗即愈。

治大麻疯神效验方  ***************************
大胡麻（一斤，炒）　小胡麻（一斤，炒）　苦参（一斤，米泔洗晒二次）　大枫子（一斤，去壳，取肉，砂锅煮熟，用灯草押去油，研碎入药）　当归（四两）　白术（四两，土炒）　白芷（四两）　白蒺藜（四两，去刺）　牛膝（四两，酒洗）　荆芥（四两）　苏州白菊花（四两，去根蒂）
共晒乾，磨成极细末，水发为丸，或米糊为丸，如绿豆大，每服四钱，粗茶送下。无论时候，日服三次。忌猪肉、肝肠、鸡子、鲜鱼、鸭子、赤豆、面食、南瓜、茄子、牛、羊、鹅、犬肉、白酒、火酒，并房事、一切发物。如此四年，可全愈矣。

治瘫痪乌龙方  ***************************
川乌（五钱，炮，去皮尖）　五灵脂（五两，淘去砂）
二味共为末，加冰片少许，寸香一分，共为细末，滴井水为丸，如皂角子大。每日五更、临卧各服一丸，以姜汁化开，好酒调服，一日二服。疾轻者，数日见效。一年以上者，一月可愈。

治鹅掌风方  ***************************
槟榔末（一钱）　硫黄（五分）　川椒末（五分）
共为末，用醃猪油调搽，以侧柏烧烟薰之。又方，槟榔、冰片，用糠油调搽。取糠油法：用糙米糠勿晒乾，将大碗三只，碗面上用绵纸糊盖，待其干，将糠升许堆尖，用火自上烧下，隔纸寸许，便去糠，碗中便有油矣。其子上有水窠，将针细细挑穿，用以擦上，三五次可愈。

愈疯丸（治白点疯）  ***************************
生漆（半斤，用蟹五只，竹刀切碎，拌漆内，滤去渣，煮三炷香）　豨莶（半斤，九蒸九晒）　苍耳草（净仁，四两）　雄黄（五钱）　苦参（六两）　防风（四两）
共为末，将前漆水为丸，如桐子大，每服十五丸，加至五十丸，七十丸止。忌生冷、猪、羊、鹅肉等物为妙。
