
原序  ***************************
《癫狂条辩》，邑郭楚贤先生著也。先生精岐黄术，于此道别有薪传，治者罔不应手辄愈，所活不下数百人，而先生尤不敢以枕中之秘独得居奇。癸亥冬，余有《寒温条辩》之刊，先生遂以此编嘱余，愿付剞劂以公诸世。余观古今医书，汗牛充栋，而兹证独略。非故略也，特无专科耳。举世莫察，遂以鬼怪治之，其贻误岂浅鲜哉！乃以慄山先生之书与先生之书合观焉，乃知狂之迥别乎癫，犹温疫之迥别乎伤寒也。伤寒与癫，则一内一外，两不相侔。若狂，实即温疫之变证也。慄山先生言温疫之杂气由口鼻而直入三焦，先生言狂之变证，其审穴专在三焦。又可先生言温疫在半表半里，先生言狂之初起，痰在肝，热在胆，非证之出于少阳乎？慄山言伤寒自外之内，温疫自内之外。先生言伤寒由外传内，狂证由内传外，非杂气之均伏于里乎？慄山先生言伤寒少而温疫多，先生言癫证少而狂证多。惟癫证不概见，故编中重在狂证立论，非与慄山先生之略伤寒而重温疫者如出一辙乎？况温疫亦有谵语狂叫、弃衣登高等证，其方药亦复相仿，则又证之显相类者也。故慄山先生有寒温之条辨，余又因先生之辨而更增一条耳。所异者，疫证有外邪而无内郁，狂证有外邪而兼有内郁，癫证则无外邪而止有内郁。盖癫之痴迷昏愦，由忧思郁结、痰迷心窍也，内邪也，阴也。疫之发热咽燥，疠气之伏于里而浮越于表也，外邪也，阳也。狂则忧郁之气结于脏，瘴疠之气复入于腑，内邪与外邪交战于脏腑之间，即欲浮越于表而不能，所以身无寒热而怪证百出，及阴阳混杂也。故编中治颠，仅温中解郁以理痰尽矣；治狂，则以理痰为先，清火次之。盖理痰以治其内，清火以治其外，标本兼治而法备矣。其辨证下方条理井然，学者诚当奉为矩矱。至于触类旁通，增减变化，则在神而明之者。
同治二年癸亥一慄主人周崇第谨识


正文  ——————————————————————————————————————————————————————————————————————————————————————————

癫狂总论  ***************************
或有问于予曰：癫狂胡为而作也。予应之曰：人受天地之中以生，不外阴阳气化。阴阳和则百病不生，阴阳乖则邪气易入。故人感之，即发为异病。癫狂者，病之异也。感之浅则治之易，感之深则治之难。惟治之有要，斯亦易而无难耳。曰：然则治之奈何？曰：是必有专方，乃能对症下药。若不得师指授，则虚实不明，阴阳莫辨，何从措手哉！曰：其本源若何？曰：是症不外忧思郁结，痰火夹攻，延及五脏，因有阐、笑、歌、泣等症。须知癫症专责乎痰，痰火夹攻则狂也。盖火属阳而常动，故有传经之变；痰属阴而常静，故有结聚之坚。痰本不动，其动者，火逼之也。狂虽有传变，又与伤寒传经异，伤寒自外而入，狂则自内而出。伤寒始于太阳膀胱，一日一传。狂则始于厥阴肝，次传心，次传脾，次传肺，次传肾。至肾不愈，则又反而传肝。要之，心为君主之官，神明出焉。邪不入心，天君泰然，百体从令，焉能为患。盖优思则伤脾，郁久而怒则伤肝，土郁而木复克之，此痰所由生也，痰迷心窍而昏愦作矣。岚瘴戾气伏入于里，积久成热，此火所由生也，火的心君而妄念作矣。内乱既生，外侮因而乘之，痰火触逼，两相夹攻，心神亦因之扰乱而谐狂作矣。其或弃衣逃匿，逾墙上屋，风热相争也。呼神叫鬼，昼夜不寐，神不守舍也。採青摘叶，肝风动也。擢土破物，风热入脾也。时而收物藏匿，邪入于阴也。时而抛物弃外，邪出于阳也。不拒水火，不拘生熟，阴阳混杂也。更可奇者，前之所为言之了了，目今所为毫不省著，盖痰在里而热在表也。治是症者，须察症候起于何经，虚实贵乎明辨。岂得以痰火概治之，以硝、黄、陈、半统治之哉！分辨数条，缕列于后。

审脉以辨虚实  ***************************
经曰：癫之始发，意不乐，直视僵仆，其脉三部俱阴。又曰：狂之始发，少卧而不饥，自高贤也，自辩智也，自贵据也，妄笑乐、歌舞、行走不休，其脉三部俱阳。故痴迷而知畏惧者，阴也，不足也，癫也。忿怒而莫可制者，阳也，有馀也，狂也。而尤宜辨者，人虽知虚实之治不同，而不知癫症少而狂症多。患斯病者，癫症不过百中一二，故脉每多实强。善治者，不得忽视。夫脉亦不得徒泥乎脉，脉症参观，斯为尽善。

审色以辨浅深  ***************************
（图缺）
欲知症之真伪，须察耳后穴。经系青紫色，目斜视而白珠色红者，夹无疑焉。其穴在耳后，系三焦经之颅息穴。观铜人图便知。初起之时，穴上有纹二条上冲发际，当察以辨其病在何经。在肝，色青；在心，色赤；在脾，色淡黄；在肺，色淡白；在肾，色黑。病退则散。若纹渐收缩，凝而成珠，形如豆粒，则难治矣。如恐未的，可再用青油燃纸，令患者向火久视，目中定现五色彩晕，亦以红、青、黄、白、黑，分心、肝、脾、肺、肾。现某色者，即属某经；或全现者，病流五脏。若经纹之色隐而不现，火光之色亦不现，即宜以独活汤一二剂升发之。后仍不现，非病之将散，即属他症，又当参详再辨。舌色初起，色深红；热燥极，色黄。若用硝、黄太早，则色转黑，又宜以升阳散火汤主之。若胎如积粉，即属疫症，以达原饮主之。又观面色以验生克，或面黄而内现青，为木剋土；或面白而内现赤，为火剋金，凡五行相剋者准此，俱宜以一补一泄之法治之。

审症以辨经络  ***************************
癫之始发，不过痴迷昏愦而已，元他症也。狂之始发，身无寒热，心神昏迷，狂妄相乘，谵语叠作，似有邪祟依附，以故喜怒哀乐失其正，爱恶情欲反其常，言则无非神抵，见则无非妖怪或社坛礼拜。凡呼天誓地，甚至裸体忘羞，远方逃匿，种种异状，难以枚举。其见证大要有五：一曰悲泣也。热在胆，痰在肝，肝与胆相通，则热炎于肝而气不畅，故悲而泣也。二曰喜笑也。热在小肠，痰在心，心与小肠相通，则热炎于心，心血上升，故喜而笑也。三歌乐也。热在大肠，痰在肺，肺与大肠相通，则热炎于肺，肺窍气塞，则气逼热邪而散于脾，子入母怀，故乐而歌也。四曰詈恶也。热在胃，痰在脾，脾与胃相通，则热炎于脾，脾土燥极，故詈而恶也。五曰阐怒也。热在膀胱，痰在肾，肾与膀胱相通，则热蓄下焦，水不生木而肝燥，故怒而阐也。至登堂上坐，男称帝，女称佛，则邪已传胃，一下即愈，此狂症之常也。时而弃衣狂走，逾墙上屋，行窄径如行平地，或侧退或弃履，或言语不伦，此五行混杂，五脏合病也。时而仰观，为火有馀；时而俯视，为水有馀；时而左顾右盼，如见五色精兵、天仙往来、神鬼相攻，此则五行互克，病愈深而治愈难矣。世俗每见前证，疑有魔鬼相攻，辄以巫师治之，实非鬼也，乃狂症之变也。总之，不离乎痰者近是。然五脏见证，间印《内经》不合，大抵病为怪病，而理亦相反，谨导师授，亦我用我法云尔。

审方以辨先后  ***************************
或病之初起，或初接他人手，审症未的，俱宜以独活汤升发之，次则依各条主方治之，或随症变通，或随方增减，神而明之，则存乎其人。但不可先用补剂阻塞经络，以致不可救药；亦不可遽用硝、黄，致痰为寒凉所陷，凝结不散。总以理痰为先，清火次之。若血蓄下焦及病已传胃，即宜急以硝、黄下之。既下之后，又当救阴，或以金水六君煎主之。若直中癫症，则又以温中升阳为主，寒凉断不可用。
●独活汤
独活　羌活　川芎　当归　细辛　桂枝　人参　石蒲　云神　志肉　法夏　陈皮　白薇　甘草
●升阳散火汤
红胡　北风　葛根　升麻　羌活　独活　人参　白芍　甘草　生姜　大枣
●金水六君煎
熟地　当归　陈皮　法夏　茯苓　甘草
●达原饮
槟榔　草果　厚朴　知母　黄芩　白芍　甘草

五脏分治法  ***************************
邪传肝经，则泣，以清风饮子主之，或羚羊角散、犀角地黄汤加柴、苓亦可。
●清风饮子
青黛　防风　胆星　栀子　香附
●羚羊角散
川芎　当归　枣仁　茯神　香附　独活　防风　苡仁　杏仁　广香　炙草　生姜
●犀角地黄汤
犀角　白芍　丹皮　生地
邪传心经，则血旺，故多言多笑，以天黄散主之，或导赤散亦可。
●天黄散
花粉　黄连
●导赤散
生地　木通　草梢　淡竹叶
邪传于脾，气不能舒则署，以柴陈汤主之，或二石滚痰丸、涤痰汤、越鞠丸亦可。
●柴陈汤
红胡　法夏　陈皮　茯苓　黄芩　甘草
●二石滚痰丸
法夏　陈皮　茯苓　香附　石蒲　郁金　礞石　海石　胆草　甘草
●涤痰汤
法夏　细辛　橘红　人参　茯苓　石蒲　枳实　熟军　甘草　竹茹
●越鞠丸
法夏　砂仁　苍术　川芎　陈皮　茯苓　栀子　香附　甘草
邪传于肺，则壅塞肺窍，必歌、必喊叫，以润肺饮主之。
●润肺饮
知母　贝母　花粉　桔梗　陈皮　麦冬　茯苓　甘草
邪传于胃，则血蓄下焦，故阐怒，以桃仁承气汤主之。
●桃仁承气汤
桃仁　桂枝　熟军　玄明粉　甘草
邪传于胃，则病将愈。然有男女之分，在女必称神、佛之尊，在男必称帝位之尊。急宜下之，以导痰承气汤主之。
●导痰承气汤
知母　厚朴　海石　陈皮　法夏　茯苓　郁金　枳实　粉葛　庄黄　甘草

五脏合病治法  ***************************
凡翻坛打庙、逾墙上屋，弃衣弃履、狂走倒退、行径拜揖等证，皆五脏合病，五行混杂，宜调和营卫，清热化痰，以五脏饮主之，或八味逍遥散亦可。若仰观、俯视、左顾右盼而面色又相剋，此亦五行混杂，病必纠缠，亦以五脏饮加减调养可也。
●五脏饮
法夏　陈皮　茯苓　知母　贝母　香附　胆草　花粉　黄连　栀子　甘草

伏火上炎治法  ***************************
患延日久，伏火上炎，则邪著于肾，故好淫，男女皆同，用知柏地黄汤主之。
●知柏地黄汤
知母　黄柏　乾地黄　牡丹皮　泽泄　山茱萸　茯苓　怀山药

狂转癫症治法  ***************************
狂症转颠，皆因泄热太早，痰为寒凉所凝，痰陷诸窍，则癫也，以回阳升麻汤主之。
●回阳升麻汤
熟地　人参　附块　乾姜　当归　升麻　甘草

直中癫症治法  ***************************
直中癫症，因阴邪内积，抑郁难伸，故不语不乐，默默如醉，目光直视，无时颠仆，三部之脉俱虚，宜回阳升麻汤主之，或附桂理阴煎、胡椒理中汤亦妙。
●回阳升麻汤　见前。
●附桂理阴煎
熟地　当归　肉桂　北姜　附子　炙草
●胡椒理中汤
川椒　荜茇　北姜　细辛　附子　白术　陈皮　款冬　炙草

心神不安治法  ***************************
诸证皆可参入。风热邪痰相攻，心神不安，宜五福饮主之。
●五福饮
竹叶（钱）　侧柏叶（半钱）　陈壁土（两）
共煎水壹碗，用秤铊烧红，以药水淬之，温服。

将愈吉兆  ***************************
证见扫屋拂尘最佳，脏腑痰除热退，指日清顺矣，以完功荡涤丸主之。
●家传完功荡涤丸　恐除邪未尽，以方荡涤之。
礞石　海石　陈皮　法夏　西庄　枳实　香附　钩藤　天麻　知母　川朴　葶苈　芒硝　人参　茯苓　沉香　麝香　甘草
研末，饭丸。孕妇，去麝香，加竺黄。

愈后宜调理  ***************************
是症有一治而愈者，有久治而后愈者，有愈后略欠调理、数月复发者，最难治。故治此病者，宜拔其根本，劫其巢穴，宽之以岁月，养之以优游，方保无反复之忧，或用天王补心丹，或金水六君煎主之。
●天王补心丹
地黄　人参　丹参　玄参　桔梗　五味　当归　远志　天冬　麦冬　柏仁　枣仁　茯神
●金水六君煎　见前。

应用诸方  ***************************
●吐法盐刀散
用铁刀一把，将盐五钱置刀绣上，放碗中，以淡竹叶煎浓汤倾于内，澄清服之。
●白金丸
白矾（两）　郁金（两）
共研细末，饭糊丸，朱砂为衣，姜汤下。
二方随用以之吐痰。
●家传化邪丸　妄言邪鬼，尚未言神，此方主之。
真琥珀　鬼箭羽　苍术
共研末，饭糊丸，朱砂为衣。姜汤下。
●四七汤
人参　延胡索　法夏　官桂　甘草
●服蛮煎
生地　麦冬　白芍　石蒲　石斛　丹皮　茯神　陈皮　木通　知母
●防风通圣散
熟军　明粉　荆芥　麻绒　栀仁　白芍　连翘　桔梗　川芎　当归　石膏　滑石　薄荷　黄芩　白术　防风　甘草
●逍遥散
当归　白芍　红胡　茯苓　白术　薄荷　甘草　生姜
本方加丹皮、栀仁，名八味逍遥散。
●生铁落饮
以铁落一升，用水二斗，煮取一斗，入后项药，煮至五升，用竹沥兑服之。
铁落（即铁屎）　石膏　龙齿（醋煅）　茯苓　防风　玄参　秦艽　竹泪
●二石滚痰丸　涤痰汤　越鞠丸　羚羊角　散犀角　地黄汤　天王补心丹　俱见前。
以上应用诸方，随证加减用之。

附：痰饮辨  ***************************
在脾经者，名曰湿痰，以二陈汤主之。
●二陈汤
法夏　茯苓　陈皮　甘草
在肺经者，名曰燥痰，其痰涩而难出，以利金汤、润肺饮主之。
●利金汤
贝母　茯苓　陈皮　枳壳　桔梗　甘草
●润肺饮　见前。
在肺经名曰风痰，其痰清而多泡，以防风丸、川芎丸主之。
●防风丸
防风　天麻　川芎　朱砂　甘草
●川芎丸
川芎　细辛　防风　薄荷　桔梗　甘草
在心经名曰热痰，其痰坚而多块，以天竺散主之。
●天竺散
南星（制）　法夏　黄芩　官桂　天竺黄
在肾经名曰寒痰，其痰有黑点而多稀，以姜桂丸主之。
●姜桂丸
泡姜　肉桂　白术　广皮　法夏　人参　茯苓　炙草
又有五饮之号。其人素盛今羸，水走肠间，漉漉有声，名曰痰饮，以桂苓术甘汤主之。
●桂苓术甘汤
桂枝　茯苓　白术　甘草
水流胁下，咳唾引痛，名曰悬饮，以十枣汤主之。
●十枣汤
大戟　芫花　甘遂　南星（制）　大枣
水流四肢，身体疼痛，名曰溢饮，以大青龙汤主之。
●大青龙汤
麻黄　桂枝　杏仁　石膏　甘草　姜　枣（引）
咳逆倚息，气短不得卧，其形如醉，名曰支饮，以五苓散主之。
●五苓散
白术　茯苓　朱苓　泽泄　上桂
膈满呕吐，喘咳寒热，腰背痛，目泪出，身瞤惕，振振恶寒，名曰伏饮，以倍术丸主之。
●倍术丸
白术　桂心　官桂
更有一种非痰非饮，时吐白沫，不甚稠黏，此脾虚不能约束津液也，宜六君子汤加益智仁。症各不同，治迥异，司命者慎之。
●六君子汤
人参　白术　茯苓　法夏　陈皮　炙草

附录：癫犬咬方  ***************************
人或被咬，或衔衣或触气，皆能使人发狂。于初咬之时，即服人参败毒散加地榆、紫竹根一二剂。至七日，以生黄豆试之，如口不知生气，心不作呕逆，又再服一二剂。至二七，又照前试之，如毒未尽，又再服。三七，亦如前试之，至口知生气，则毒尽矣，永不复发。即毒已发，以此方灌之，亦可起死回生。屡试屡验之方，慎毋以平淡而忽之也。
（图缺）
●人参败毒散
人参　茯苓　羌活　独活　川芎　薄荷　前胡　红胡　枳壳　桔梗　甘草　地榆　紫竹根
再加婆婆针同煎，更妙。此药稀少，草本，叶对节生，顶有蕊，内有白毛黑针。即单用酒兑亦佳。虽已成形，亦化水而下。
●又方
路边荆一斤，一半用青黛炒，一半用黄土水炒，五六日内服完。即与前方并服亦可。
