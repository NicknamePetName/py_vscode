

卷之一·医学入门  ——————————————————————————————————————————————————————————————————————————————————————————

本草引序  ***************************
夫医者，意也。药不执方，合宜而用。投机应病，则酌杯可以起沉疴，造妙通玄。虽刀圭足以延寿者，非惟愈疾，亦可颐生，斯术之传，其来尚矣。自神农尝百草以济苍生，逮黄帝辨四方而兴《素问》，历代之圣君哲辅，靡不留心。自古之孝子仁人，咸知注意。《玉函金匮》，无非济世之良方。红杏青囊，莫匪活人之秘典。盖以人生两间，身缘四大，感风、寒、暑、湿之侵蒸；或喜、怒、优、思之郁结；苦、乐、荣、悴，悉损精神；飢炮逸劳，俱伤气血真元，才触景以中亏，邪气即乘虚而外感有生难免，具体皆然。仲尼岂不能避疾保身，康子尤未免问安馈药。且药性有寒温良毒，人禀有虚实盛衰，未达其由，岂可遽尝。必有恆心斯能永济。望闻问切，须详审于临诊之时，补泄宣通，尤谨严于投剂之际。先后缓急有其序，涩滑燥湿得其宜，则到口触疴，应手辄效。假如心胸饱满，服萝卜而宽舒。肚腹胀膨，饮牵牛而快利。麻黄发散，入肠胃则汗流。瓜蒂宣通，下咽喉而涎涌。药无不效，用当极灵。试嚼乌梅，遽齿酸而津溢，才吹皂角，立鼻嚏以气通。咬荆芥则汨垂，啮花椒而气闭。龟尿解噤，鼠骨生牙。磁石引针，琥珀拾芥。鸾胶续剑，獭胆分杯。血投藕而不凝，漆得蟹而自散。葱汁可以熬桂作水，蟾膏乃能软玉如泥。凡物性各有不同，在智者随宜取用。略举数端证验，以明一切殊功。诚能识性知机，用若通神入圣。是以扁鹊、华佗各展惊人之技，稚川、思邈咸垂救世之慈。每用单行，或时兼使，以为一物专攻，则气纯而急速，数般相制，乃味杂而效迟。唯相须佐使者，配合则併力以收功。若相反畏忌者，交参必争仇而播毒，当疗转剧，贻患匪吵。与其不能研精灼见，孰若但从简要易知。抑且省其冗繁，况复便于仓卒。然药之真赝休慼所关，方之否臧安危是系。必合精详有据，岂宜灭裂无宗。须裒众善之长庶，获万全之效。取其易捷不特，便于旅途，拔其精华，实有利于人己。援诸例以分门，比诸类而列款，举册可以对症求方，疗疾更宜随时用药。虽同一症，详其新久重轻，必按诸方，慎择刚柔紧慢，如缠肤腠，但用轻清若固膏育，必施瞑眩，况风土有炎凉之异，气禀有厚薄之殊。贵人富室，治亦异乎贫穷。处子尼孀，疗难同于妻妾。要在知之，审而见之明，尤必制之精而用之当。炮熬煮炙，雷公论之甚祥。表里阴阳，岐伯言之至备。盖以四海之广，兆民之众，扎瘥时行，非医莫疗。今予择诸方类为一帙，以便仁人之检用。益施药不如施方意也。是大序。

本草引序  ***************************
夫医者，意也。药不执方，合宜而用。投机应病，则酌杯可以起沉疴，造妙通玄。虽刀圭足以延寿者，非惟愈疾，亦可颐生，斯术之传，其来尚矣。自神农尝百草以济苍生，逮黄帝辨四方而兴《素问》，历代之圣君哲辅，靡不留心。自古之孝子仁人，咸知注意。《玉函金匮》，无非济世之良方。红杏青囊，莫匪活人之秘典。盖以人生两间，身缘四大，感风、寒、暑、湿之侵蒸；或喜、怒、优、思之郁结；苦、乐、荣、悴，悉损精神；飢炮逸劳，俱伤气血真元，才触景以中亏，邪气即乘虚而外感有生难免，具体皆然。仲尼岂不能避疾保身，康子尤未免问安馈药。且药性有寒温良毒，人禀有虚实盛衰，未达其由，岂可遽尝。必有恆心斯能永济。望闻问切，须详审于临诊之时，补泄宣通，尤谨严于投剂之际。先后缓急有其序，涩滑燥湿得其宜，则到口触疴，应手辄效。假如心胸饱满，服萝卜而宽舒。肚腹胀膨，饮牵牛而快利。麻黄发散，入肠胃则汗流。瓜蒂宣通，下咽喉而涎涌。药无不效，用当极灵。试嚼乌梅，遽齿酸而津溢，才吹皂角，立鼻嚏以气通。咬荆芥则汨垂，啮花椒而气闭。龟尿解噤，鼠骨生牙。磁石引针，琥珀拾芥。鸾胶续剑，獭胆分杯。血投藕而不凝，漆得蟹而自散。葱汁可以熬桂作水，蟾膏乃能软玉如泥。凡物性各有不同，在智者随宜取用。略举数端证验，以明一切殊功。诚能识性知机，用若通神入圣。是以扁鹊、华佗各展惊人之技，稚川、思邈咸垂救世之慈。每用单行，或时兼使，以为一物专攻，则气纯而急速，数般相制，乃味杂而效迟。唯相须佐使者，配合则併力以收功。若相反畏忌者，交参必争仇而播毒，当疗转剧，贻患匪吵。与其不能研精灼见，孰若但从简要易知。抑且省其冗繁，况复便于仓卒。然药之真赝休慼所关，方之否臧安危是系。必合精详有据，岂宜灭裂无宗。须裒众善之长庶，获万全之效。取其易捷不特，便于旅途，拔其精华，实有利于人己。援诸例以分门，比诸类而列款，举册可以对症求方，疗疾更宜随时用药。虽同一症，详其新久重轻，必按诸方，慎择刚柔紧慢，如缠肤腠，但用轻清若固膏育，必施瞑眩，况风土有炎凉之异，气禀有厚薄之殊。贵人富室，治亦异乎贫穷。处子尼孀，疗难同于妻妾。要在知之，审而见之明，尤必制之精而用之当。炮熬煮炙，雷公论之甚祥。表里阴阳，岐伯言之至备。盖以四海之广，兆民之众，扎瘥时行，非医莫疗。今予择诸方类为一帙，以便仁人之检用。益施药不如施方意也。是大序。


卷之二·用药发明  ——————————————————————————————————————————————————————————————————————————————————————————

药本五味歌  ***************************
酸为木化气本温，能收能涩利肝经。
苦为火化气终热，能燥能坚心脏丁。
甘始土生气化温，能开缓掺从脾行。
辛自金生气带燥，能开润泻通肺窍。
咸从水化气生寒，下走软坚足肾道。
淡味方为五行本，运用须知造化要。

引经报使药歌  ***************************
小肠膀胱属太阳，藁本羌活是本乡。
三焦胆与肝胞络，少阳厥阴柴胡强。
大肠阳明并足胃，葛根白芷升麻当。
太阴肺脉中焦起，白芷升麻葱白乡。
脾经少与肺部异，升麻兼之白芍详。
少阴心经独活主，肾经独活加桂良。
通经用此药为使，岂能有病到膏肓。

六陈歌  ***************************
枳壳陈皮半夏齐，麻黄狼毒及茱萸。
六般之药直陈久，入药方知奏效奇。

十八反歌  ***************************
本草明言十八反，逐一从头说与听。
人参沙参与芍药，玄参紫参及细辛。
苦参丹参共八味，一见黎芦便杀人。
白及白敛并半夏，瓜蒌贝母五般真。
莫见乌头与乌喙，逢之一反疾如神。
大戟芫花兼海藻。却与甘遂四般并。
若遇甘草同煎服，纵有良医活不成。
外有六般相反物，切须避忌认之真。
蜜蜡莫与葱相见，藜芦勿使酒来侵。
石决明休见云母，犯了之时祸不轻。

又捷径歌  ***************************
本草明言十八反，半蒌贝敛及攻乌。
藻戟遂芫俱战草，诸参辛芍叛藜芦。

十九畏歌  ***************************
硫黄原是火之精，朴硝一见便相争。
水银莫与砒霜见，狼毒最怕密陀僧。
巴豆性烈最为上，偏与牵牛不顺情。
丁香莫与郁金见，牙硝难合荆三稜。
川乌草乌不顺犀，人参最怕五灵脂。
官桂善能调冷气，若逢石脂便相欺。
大凡修合看顺逆，炮爁炙煿莫相依。

妊娠服药禁歌  ***************************
蚖斑水蛭及虹虫，乌头附子配天雄。
野葛水银并巴豆，牛膝薏苡与蜈蚣。
三稜芫花代赭麝，大戟蝉蜕黄雌雄。
牙硝芒硝牡丹桂，槐花牵牛皂角同。
半夏南星与通草，瞿麦乾姜桃仁通。
硇砂乾漆蟹爪甲，地胆茅根都失中。

炮制药歌  ***************************
芫花本利水，非醋不能通。
绿豆本解毒，带壳不见功。
草果消膨效，连壳反胀胸。
黑丑生利水，远志苗毒逢。
蒲黄生通血，熟补血运通。
地榆医血药，连梢不住红。
陈皮专理气，留白补胃中。
附子救阴药，生用走皮风。
草乌解风痹，生用使人蒙。
人言烧过用，诸石火□红。
入醋能为末，制度必须工。
川芎炒去油，生用气痹痛。
炮爁常依法，方能夺化工。
吴文：正公序《医方大成》曰：以一药治一病者，本草也；以数药治一症者，医方也。医方祖于本草而其合数药为一方也，大抵处方要在合宜而用，不可务取品味数多，过制越此，反为不效矣。

药象主治五脏法  ***************************
春肝苦急，甘以缓之甘草，散以辛者川芎，补以辛者细辛，泻以酸者白芍药。
夏心苦缓，酸以收之五味子，心欲耎以咸者芒硝。补以咸者泽泻，甘者人参、甘草、黄耆。
土脾苦温，苦以燥之白术，脾欲缓者甘草、补者人参，泻者黄连。
秋肺苦气上逆，苦以泻之黄芩，肺欲酸以收者白芍药，补以酸者五味子，泻以辛者桑白皮。
冬肾苦燥，辛以润之黄柏、知母，肾欲坚以苦者知母，补以苦者黄柏，泻以咸者泽泻。

用药身梢论  ***************************
凡药根在土中者，中半已上气脉上行，以生苗者为根；中半已下气脉下行，以入土者为梢。病在中焦者用身，上焦用根，下焦用梢。经云：根升梢降也。大凡用药以头身梢分为上中下。病在人身半已上者，天之阳也，用头；在中焦者用身。在人身半已下者，地之阴也，用梢。述类象形者也。

用药丸散论  ***************************
仲景曰：锉如麻豆大与㕮咀同意。夫㕮咀者，古之制也。古无铁刃，以口咬细令如麻豆为粗药，煎之使药水清，饮于腹中则易升易散也。此所谓㕮咀也。今人以刃器锉如麻豆大，此㕮咀之易成也。若一概为细末，不分清浊矣。经云：清阳发腠理，浊阴走五脏，果何谓也？又曰：清阳实四肢，浊阴归六腑是也。㕮咀之法，取汁情易循行经络故也。若治至高之病加酒煎，去湿加生姜煎，补元气以大枣煎，发散风寒以葱白煎，去膈上病以蜜煎。散者，细末也。不循经络，止去膈上病及脏腑之病。气味厚者，煎服去滓，但服百丸者去下部之疾。其丸极大而光且圆，治中焦者次之，治上焦者则极小。稠糊面丸者，取其迟化直至下焦。或酒或醋丸者，取其收散之意也。用半夏、南星或去湿者，以生姜汁煮糊为丸制其毒也。稀糊丸者，取其易化也。水浸一宿，炊饼为丸及滴水为丸者，皆取易化也。炼蜜为丸者，取其迟化而气循经络也。用蜡为九者，取其难化而旋施功也。大抵汤者，荡也，去久病者用之。散者，散也，去急病者用之。丸者，缓也，不能速去其病，用药舒缓而治之也。

类集古方歌诀  ***************************
麻黄汤中用桂枝，杏仁甘草四般儿。
发热恶寒身体痛，须知一服汗淋漓。
桂枝汤内药三般，芍药甘草一处攒。
若把二方相合用，方名各半治伤寒。
十神汤内紫苏多，甘草陈皮香附科。
乾葛升麻并芍药，川芎白芷麻黄和。
香苏散内紫苏最，香附陈皮甘草革。
本方只此四味全，加上麻黄芎芷桂。
大青龙汤桂麻黄，甘草杏仁石膏藏。
枣子生姜煎热服，恶寒无汗又为良。
升麻葛根汤四味，攒上芍药甘草是。
伤寒发热与头疼，汗出恶寒风热治。
人参败毒散桔梗，甘草川芎茯苓等。
枳壳前胡羌独活，柴胡十味性凉冷。
小柴胡汤只五般，半夏人参一处攒。
更有黄芩与甘草，生姜枣子水同煎。
大柴胡汤用大黄，半夏枳壳此为良。
更有黄芩赤芍药，姜枣煎来利大肠。
五苓散内用猪苓，白术茯苓泽泻停。
肉桂用之多与少，白水煎来止渴行。
四逆汤中姜一两，生附减半去皮尖。
二两甘草水煎服，厥而下利用之痊。
理中甘草用于姜，白术人参是泛常。
若是内中加附子，更名附子理中汤。
小建中汤芍药三，生姜附子一分参。
更得桂枝加两半，胶饴大枣治伤寒。
瓜蒂散中赤小豆，二味匀平有传授。
豆豉一合水同煎，吐去膈痰须此救。
小承气汤三件药，枳实大黄并厚朴。
结胸谵语大使坚，每贴五钱煎沸服。
大承气汤用朴硝，大黄等分不须饶。
厚朴倍加并枳壳，通肠利便有功劳。
桃仁承气五般奇，甘草硝黄并桂枝。
血症发黄并血竭，热泄乱语总相宜。
黄连解毒汤四味，黄柏黄芩栀子是。
退黄败毒又除烦，热血便红皆可治。
白虎汤中用石膏，甘草知母本方抄。
人参亦有加之用，热渴虚烦用米熬。
竹叶石膏汤用参，门冬半夏更加临。
甘草生姜兼用米，虚烦自利热家寻。
真武汤中芍药魁，茯苓白术甘草随。
附子炮来加减用，生姜五片总相宜。
茵陈蒿汤只一味，浓煎退疸去身黄。
栀子柏皮兼可用，五苓加上又为良。
防风通圣将军芍，薄荷归芎草朴硝。
白术栀翘芩桔梗，麻黄荆芥滑石膏。
上加菊花、藿香、砂仁，减麻黄、朴硝名仙术芎散。加益元散名双解散。
乌药顺气陈皮姜，枳壳姜蚕芎芷详。
甘草麻黄兼桔梗，中风先服最为良。
小续命汤防己桂，杏仁黄芩芍药配。
参芎甘草与麻黄，防风附子一处会。
排风白术桂苓芎，杏芍甘麻与防风。
独活当归白苏佐，稀涎治搐有良功。
星香散内炮南星，更有木香生用灵。
若是加添为附子，方名改换作三生。
五积白芷陈皮朴，桔梗枳壳川芎芍。
甘草茯苓苍术归，半夏桂姜麻黄著。
香薷散内药三般，厚朴还将扁豆参。
更入黄连为妙绝，和中祛暑最相安。
六和半夏缩砂仁，杏仁参草扁豆停。
木瓜赤茯藿香叶，香茹厚朴治泻频。
渗湿汤中白术先，丁香苍术茯苓兼。
甘草陈皮皆等分，乾姜加上湿皆痊。
除湿汤中用霍香，陈皮厚朴术名苍。
白术茯苓并半夏，入些甘草在中央。
清脾汤里有柴胡，半夏黄芩草果咀。
白术茯苓加厚朴，青皮甘草枣姜扶。
平胃散中四般药，苍术陈皮并厚朴。
更加甘草和脾胃，姜枣煎来调治疟。
真人养脏粟壳参，诃子当归肉蔻真。
白术木香并芍药，乾姜肉桂不须寻。
参苏饮内有陈皮，桔梗前胡半夏宜。
乾葛茯苓甘草聚，木香枳壳总堪题。
苏沉九宝薄荷陈，桑桂麻黄苏杏仁。
大腹皮同甘草入，诸般咳嗽效如神。
金沸草汤用麻黄，甘草芍药荆芥良。
更有前胡并半夏，七般煎服用生姜。
桔梗汤中用防杞，百合贝母瓜蒌子。
甘节参归杏苡仁，桑白黄耆桔梗使。
藿香正气用紫苏，大腹陈皮桔梗咀。
甘草茯苓半夏曲，厚朴白芷枣姜扶。
八正车前与瞿麦，萹蓄滑石山栀仁。
大黄木通入甘草，热淋逢之效若神。
木香流气藿香蓬，参术甘果槟瓜通。
夏朴青丁陈苏腹，茯蒲桂芷麦香冬。
十全大补有人参，肉桂川芎地黄蒸。
芍药茯苓并白术，黄连甘草当归停。
黄耆建中汤肉桂，甘草芍药同此类。
诸虚不足通用之，大生血气养荣卫。
分心气饮木通桂，赤芍茯苓半夏配。
甘草大腹青陈皮，桑白羌活紫苏对。
手拈散用延胡索，没药甘草五灵脂。
每服三钱温酒下，心脾气痛总能医。
鸡舌香散有良姜，赤芍肉桂香附良。
天台乌药同甘草，入盐些小点煎汤。
川芎茶调散薄荷，白芷防风甘草和。
更有细辛羌活等，荆芥同煎用者多。
如圣散中香白芷，川芎防风细辛使。
雄黄草乌两头尖，热酒调之忌油腻。
消风散用荆芥参，甘草陈皮白茯苓。
姜蚕芎与防风藿，蝉退厚朴羌活停。
独活寄生桑寄生，杜仲牛膝细辛参。
秦艽地黄桂芍草，防风当归芎茯苓。
对金饮子先厚朴，苍术甘草陈皮著。
加上草果又为良，姜枣煎来调治疟。
七气汤中半夏多，桂心厚朴紫苏锉。
芍药茯苓陈皮入，人参八味枣姜和。
洗肝散内薄荷叶，当归羌活山栀仁。
大黄防风甘草等，川芎治眼效如神。
人参款花膏紫苑，桑白五味子同选。
炼蜜丸如芡实大，食后姜汤漫漫咽。
消风百解荆芥芷，陈皮麻黄苍术比。
甘草攒煎葱与姜，头疼发热咳嗽使。
款冬花散知母先，桑白麻黄阿胶黏。
杏仁贝母并半夏，甘草㕮咀入姜煎。
补中益气黄耆参，甘草白术当归身。
柴胡升麻陈皮当，形劳虚损喘皆灵。
升阳散火用升麻，甘草人参芍药加。
更得柴胡羌独活，防风共入总堪夸。
五膈宽中厚朴寻，青陈皮与木香临。
再将香附砂仁聚，白蔻丁香八味灵。
喉痹拔萃桔梗汤，甘草连翘薄荷凉。
栀子黄芩通六味，更加竹叶又为良。
当归和血散槐花，青皮荆芥穗升麻。
川芎白术地黄熟，肠癖温毒用之佳。
参苓白术薏苡仁，甘草莲肉山药停。
桔梗扁豆砂仁用，枣姜虚热泻皆宁。
四物龙胆汤地黄，川芎芍药当归良。
防风防己草龙胆，眼疼食后水煎尝。
局方四七汤理气，茯苓半夏厚朴多。
紫苏叶与生姜煮，喘急兼将中脘和。
发明半夏温肺汤，细辛桂心旋覆花。
甘草陈皮参桔梗，芍药茯苓赤者良。
苏子降气汤半夏，甘草前胡肉桂咀。
当归厚朴陈皮等，姜枣同煎痰喘舒。
独活散内川芎寻，羌活荆防薄荷成。
生地黄兼细辛使，煎来漱咽治牙龈。
皂角升麻汤白芷，防风川芎白附子。
甘草羌活与黄芩，风热牙疼皆可使。
洗心散用麻大黄，白术当归芍药凉。
荆芥穗同甘草等，薄荷加上水煎汤。
凉隔连翘栀子仁，大黄甘草朴硝芩。
竹叶薄荷加蜜煮，诸般积热效如神。
清心莲子饮黄芩，甘草车前白茯苓。
麦门地骨参耆使，下虚上盛治诸淋。
茯苓补心前胡参，紫苏半夏当归身。
甘草陈皮川芎芍，地黄熟用枣姜亲。
延胡索散蓬莪术，当归酒浸共三稜。
月水不调红花使，更兼童便酒煎行。
八珍汤最顺阴阳，滋荣养血此为良。
四物汤同四君子，一枚枣子伴生姜。
四物成气加朴硝，此为玉烛散名标。
凉膈添归同四物，名为三和散同条。
三分散用小柴胡，四物四非子同咀。
产后伤寒并痢者，依方取效似神扶。
双和散桂甘草芍，黄耆参归熟地黄。
姜枣煎来补气血，虚劳少力也堪尝。
升阳益胃参术耆，黄连夏茯草陈皮。
泽泻防风羌独活，柴胡白芍也堪题。
调中益气桔升麻，甘草柴胡苍术加。
黄耆木香参八味，从前选用也堪夸。
炙甘草汤参阿胶，麦门生姜大枣饶。
生地黄麻子仁桂，入些酒煮治虚劳。
升阳补气汤升麻，泽泻防风白芍夸。
厚朴柴胡羌独活，甘草地黄生用佳。
绀珠正气天香汤，天台乌药与乾姜。
香附陈皮紫苏叶，妇入得此是奇方。
桂核桃仁生地黄，芍药甘草半夏良。
经脉不通绕脐痛，煎加姜枣莫商量。
益胃散姜黄泽泻，乾姜砂仁益智仁。
白蔻黄耆参厚朴，陈皮通用十分灵。
加减惺惺散术汤，荆防芎芷细辛羌。
甘草当归天花粉，赤芍薄荷桔梗良。
益胃升阳当归身，参术芩耆曲炒陈。
甘草升麻柴胡使，秋间服者去黄芩。
上加芍药，治妇人经候不调，或血脱后脉弱，食少，水泄，一日二三行作痛。

订补得效诸方歌  ***************************
九味羌活汤防风，黄芩白芷与川芎。
乾葛生地细辛草，煎法还加姜枣葱。
大羌活汤即九味，已独知连术相助。
一十四般白水煎，两感风寒须此治。
小青龙汤治喘嗽，姜桂麻黄细辛凑。
半夏五味芍药甘，心胸水气自然透。
资寿解语附子风，天麻酸枣桂羊充。
甘草羌活次第入，竹沥多凑亦收功。
大秦艽汤羌独活。芎芷甘辛两地黄。
归芍芩苓防白术，石膏十六味平良。
羌活愈风草参耆，防风蔓细枳艽皮。
麻菊薄荷枸独芷，芎归杜仲柴前知。
生熟地黄半朴桂，芩苓芍术杞膏依。
万宝回春汤甚奇，甘麻芩杞杏仁依。
生地熟地芎归芍，黑附香附沉半皮。
茯神参术防风桂，乌药川乌姜黄耆。
三五七散出茱萸，姜附细辛防茯咀。
每取二钱温酒下，风寒入脑致阳虚。
山茱萸散甘菊花，人参山药茯苓遮。
川芎六味各五钱。洽眩晕转实堪夸。
羌活散麻藁升耆，黄柏芩连与芎归。
细蔓红花苍术半，尖顶项痛即时移。
升麻胃风葛芷苍，柴藁蔓归草蔻羌。
甘柏麻黄姜枣煮，能消面肿与牙眶。
加味羌活菊花散，木贼芩芎荆芥草。
薄荷归尾连防风，芍药蔓荆草决好。
川芎石膏散归术，芩栀大黄寒水石。
滑菊荆参草梗砂，防风薄荷翘煎食。
还睛散用白蒺藜，草决木贼与山栀。
防风蝉退青葙子，为末门冬汤下之。
蝉花散亦还睛散，加上荆芥草花胆。
蔓蜜芎菊各均平，茶清调下昏医展。
补阳八物除川芎，泽泻陈柴防桂同。
知母黄耆羌独活，空心煎服奏奇功。
犀角升麻汤白芷，防风川芎白附子。
甘草羌活与黄芩，用热牙疼皆可使。
独活散内用川芎，羌活荆防薄荷同。
生地黄兼细辛使，煎来漱咽牙龈风。
甘露两地山茵陈，天麦枇杷枳壳芩。
石甘等分煎之用，男妇咽牙客热灵。
通气防风羌独君，寞本荆芎甘五分。
郁加升柴寒苍柏，太阳脊强痛堪均。
活络汤用羌独活，芎归白术甘草杂。
姜煎一盏不拘时，风湿臂痛便除脱。
舒经汤中姜黄用，归草桐术切碎共。
赤芍羌活又少些，沉香磨服治诸痛。
五痹汤中白术羌，姜黄防己二钱足。
甘草一钱姜同煎，筋缓皮顽堪再续。
三痹汤即寄生汤，黄耆续断合成方。
一切风痹拘挛疾，煎服为丸任意尝。
黄耆汤治浑身淋，蔓草桔参芍药逻。
临卧水煎还滚服，大热三分黄柏加。
补气汤黄耆白芍，甘草泽泻陈皮搏。
水煎能治皮肤麻，兼医眼目多昏错。
正气散名不换金。苍陈朴半藿甘真。
汗多去苍加白术，份湿须加白茯苓。
神术散用五两苍，芎芷细辛藁本羌。
甘草六件各一两，风寒泄痢总相当。
人参清肺饮乌梅，知母地骨桑皮培。
阿杏桔梗甘瞿粟，加蜜澄清效若追。
二陈汤内有陈皮，白茯苓兼甘草齐。
半夏还将白水泡，久年痰嗽用皆宜。
洗肺散用天麦门，半夏黄芩与杏仁。
甘草五味姜煎服，咳嗽痰升效最灵。
贝母散中桑白皮，款冬花与杏仁知。
五味甘草姜煎熟，火嗽日久服无时。
款冬花散知母先，桑叶麻黄阿胶黏。
杏仁贝母并半夏，甘草㕮咀入姜煎。
木瓜汤用吴茱萸，茴香甘草苏盐扶。
再研生蒜涂脚底，不虑昏危人腹俞。
蟠葱散用玄胡索，桂姜苍术甘砂搏。
梭莪青丁白茯槟，葱煎热服见欢乐。
十味香茹有四君，木瓜扁豆朴相均。
加上黄耆连最妙，和脾消暑有功勋。
清暑益气草参耆，麦冬五味青陈皮。
浮泻升麻苍白术，神麴葛柏与当归。
人参养胃术苓甘，陈半朴果藿梅堪。
能医外感停痰食，寒疟尤当早服安。
芎归鳖甲散茯苓，芍药半夏橘红青。
热加柴胡寒草果，乌梅姜枣畏劳形。
导滞汤归芩连桂，大黄槟木甘草萃。
赤加甘草白加姜，胃弱去黄加术配。
地黄汤中白芍药，黄柏地偷白术约。
腹痛还须枳朴佳，滑石加上见安乐。
卫生汤即六君子，加上山药米仁子。
泽泻黄连各等分，虚痰火泻方称此。
一清饮子赤茯苓，芎草桑皮柴胡并。
生姜枣子煎来服，黄疸发热效如神。
五皮散方亦甚奇，大腹桑根固用皮。
茯苓姜桔俱等分，能救浑身没指危。
赤小豆汤用猪苓，桑皮防已连翘仁。
泽污当归商陆芍，热甚再加犀角神。
平肝饮子用防归，枳梗川芎木桂枝。
楝参橘芍槟甘草，腹胁妨晕呕胀医。
萆薢分清饮菖蒲，茯苓甘草天台乌。
益智仁等盐煎服，通心气止精浊余。
苍术复煎散红花，黄柏柴胡川升麻。
藁本泽污羌白术，脑项背膝腰痛佳。
补肾汤即四君子，加耆附陈羌木瓜。
甘草子苏川芎少，寒疝泄泻用之佳。
白葱散即四物汤，枳朴莪梭茯桂姜。
参楝麴蘖青茴木。葱盐煎治冷膀胱。
聚香饮子乳沉丁，木檀藿香叶共成。
胡索姜黄乌梗桂，甘草姜煎疝气宁。
乌附通气四苓散，加归芍橘香楂草。
不问疝气久与新，风寒暑温气皆扫。
槟苏散内香苏多，甘陈槟瓜一半和。
姜葱煎服治脚气，风湿疏通效莫过。
左经汤麻桂苓壳，柴半甘加羌防朴。
姜芩小草杞麦冬，对症加减旋斟酌。
大腹皮散宣木瓜，苏叶子同萝卜佳。
沉香乌药槟榔桔，枳壳桑皮荆芥花。
乌药平气茯神甘，参术芎归木芷含。
五味苏子皆等分，姜煎脚气悉皆堪。
当归拈痛羌茵陈，草芩升葛苦参人。
苍白术防猪泽泻，茯苓知母去查尘。
活燥润血生津饮，天麦门冬五味井。
瓜仁麻子草当归，地黄生热天花引。
钱氏白术散参苓，甘草葛根五味宁。
藿香木香柴枳壳，中消善谷十分灵。
滋阴降火古方稀，四物汤中加柏知。
甘草陈皮并白术，天麦门冬远志依。
人中白散生甘草，青黛黄柏如金宝。
为末童便调二钱，丹溪治火方真巧。
枳壳煮散防风芎，乾葛细辛甘梗充。
姜煎一盏空心服，胁疼气痛尽能攻。
枇杷叶散香茹君，麦门陈皮厚朴分。
丁瓜甘与茅根和，暑毒攻心吐血欣。
归脾汤归龙眼肉，酸枣远志参耆术。
茯神木香甘草姜，忧思多度真宜服。
安胎饮内陈皮芩，归芍人参甘草平。
苏叶砂仁生地人，川芎白术任煎吞。
达生散用苏茎叶，大腹甘草芩术切。
归芍参陈黄杨脑，葱煎宜服在九月。
催生五积加乌附，星香胶杏酒调助。
冬月破水后最宜，不问生死胎俱堕。
牛膝汤治胎中死，瞿麦滑石冬葵子。
赤小当归与木通，水煎一服见欢喜。
三分散用小柴胡，四物四君子同咀。
产后伤寒并痢者，依方取效似神扶。
三之一汤有柴胡，半夏人参一处咀。
四物更加芩炒入，诸般产后效通神。


卷之三·总论  ——————————————————————————————————————————————————————————————————————————————————————————

用药入门要诀  ***************************
夫医者，意也。医不执方，合宜而用至哉乎言也。盖天有五运，地彰六气，人感风寒暑湿以有疾，岂但纸上之陈言而能治哉。请得而钢论之。夫肝主春，于时自子至卯，为阴中之阳，风药应之，如防风、羌活、升麻、葛根之类。自地昇天，味之薄者是也。味辛补酸泻，气温补凉泻。心主夏，于时自卯至午，为阳中之阳，热药应之，如附子、乌头、姜、桂、红豆之类。正秉火之正气，火之厚浮散下，气之厚者是也。味咸补甘泻，气热补寒泻。肺主秋，于时自午至酉，为阳中之阴，燥药应之，如茯苓、猪苓、泽泻、木通之类。自天收而降，地气之薄者是也。味酸补辛泻，气凉补温泻。肾主冬，于时自酉至子，为阴中之阴，寒药应之，如大黄、芩、连、黄柏、防己之类。正秉水之气味，水之厚化浮沉，味之厚者是也。味苦补咸泄，气寒补热泻。脾主长夏湿化，味甘补苦泄，气寒热温凉，各从其宜，详后分类。注，经曰：补泻在味随时换气，凡言补，补以辛温甘热之剂，皆助春夏之升，浮在人身乃肝心也。凡言泻，以酸苦寒凉及淡渗之剂，皆助秋冬之降，沉在人身乃肺肾也。从时春温宜凉，夏热宜寒，秋凉宜温，冬寒宜热，昼则从升，夜则从降。晴则从热，阴则从寒，然病与时逆，夏反用热，冬反用寒，如发表不远热，攻里不远寒，以其不住于中也。又如伤冷，虽夏月可用辛热，伤酒及素有热，虽寒月可用苦寒，然皆暂用也。以人病言之，病在上则宜升，病在下则宜降，病在外则宜浮，病在内则宜沉，病寒则治以热，病热则治以寒，变化至不一也。故升降浮沉则顺之，所谓毋伤岁气，勿伐天和也。寒热温凉则逆之，所谓调其气血，使之融会也。故曰：医者意也。医不执方，合宜而用也。岂可执一而论哉。

伤寒  ***************************
●六经传变歌
伤寒一日二日间，发热头疼及恶寒。
腰痛脉浮真可见，此脉从头连腰还。
无仟麻黄汤发散，有汗伤风桂枝攒。
大青龙汤表里实，此属太阳膀胱间。
伤寒二日三日内，目痛身热加一倍。
鼻乾不睡脉来长，此脉往来缓者是。
无汗恶寒用葛根，有汗桂枝汤一剂。
便实恶寒大柴胡，此属阳明胃经内。
三日四日病转深，耳聋胸胁痛如针。
寒热呕逆口乾苦，此脉循胁络耳真。
强盛之脉真可见，小柴胡汤宜酌斟。
似疟妇人血结类，此属少阳胆经寻。
病转四日及五日，腹痛咽乾自湿的。
自利而渴脉微沉，脉布脾胃络咽嗌。
四逆理中治脏寒，腹满脉浮桂枝入。
胸满痰多瓜吐之，此属太阳脾经脉。
伤寒五日六日挨，多眠口燥舌乾哉。
此脉络肺系舌本，指下脉沉贯肾来。
舌乾须用小承气，不渴不干四逆差。
汗出伤阳诸肤属，此属少阴肾经排。
仿寒六日七日到，囊缩脉微烦满貌。
筋急唇青四体疼，脉寻阴气络肝道。
脉若不浮小建中，浮缓如疟各半妙。
囊缩汗毒承气加，此属厥阴肝经奥。
●六经正病歌
太阳头疼身热脊强，阳明目痛鼻乾不眠。
少阳耳聋胁痛，寒热呕而口为之苦。
大阴腹满自利，尺寸沉而津不到咽。
少阴则舌乾口燥，厥阴则烦满囊拳。
一日二日可发表而散，三日四日宜和解而痊。
五六日便实方可议下，七八日不愈又复再传。
日传二经名为两感，经传六日应无一痊。
太阳无汗麻黄为最，太阳有汗桂枝可先。
小柴胡为少阳之要领，大柴胡行阳明之秘坚。
至三阴则难拘定法，或可温而或可下。
宜数变以曲全生意，或可方而或可圆。
●伤寒表里二症用药歌
伤寒表症是如何，无汗恶寒身热多。
头项俱疼脉浮取，择方施剂汗之和。（用十神汤主之）
伤寒里症腹心膨，不恶寒来恶热蒸。
其脉数沉兼自汗，汗便秘结下之生。（用大柴胡汤主之）
●阳症阴症
阳症身热头疼痛，体痛咽乾难自动。
或有谵语及循衣，脉息弦洪宜审用。
阴症身凉二便清，病初自汗少头疼。
也无烦躁也无渴，脉息沉微自可明。
●阳症似阴阴症似阳
阳症身凉冷四肢，小便赤少大便稀。
心烦口燥脉沉数，白虎汤兼竹叶奇。
阴症如阳面色红，小便清滑大便通。
浑身微热沉迟脉，真武汤兼用理中。
●阳厥阴厥
阳厥时时指爪温，心烦便秘口乾论。
脉来沉细中还疾，承气柴胡一盏吞。
阴厥身凉热不回，二便通话不烦时。
脉来沉细知端的，三建汤兼四物宜。
●血脉黄歌
面黄恰似烟燻色，小便自利大便黑。
唇焦漱水血家黄，桃仁承气汤堪择。
●湿症黄歌
发黄浑似橘皮明，小便不利大便行。
湿热相蒸名曰疸，茵陈汤共五苓平。
●柔痓刚痓歌
元来柔痓属膀胱，口禁如疸身反张。
此是伤风感寒湿，故分两症有柔刚。
无汗为刚须易识，惟有葛根汤第一。
有汗为柔端的详，桂枝葛根汤救急。
二痓皆宜续命汤，刚痓去桂用麻黄。
柔痓去麻当用桂，只因此法最为良。
●伤寒四症相类歌
食积寒痰并脚气，更兼亦有患劳烦。
要识四般相类症，不与伤寒一例看。
●伤寒至捷法歌（计一十九首）
发热憎寒体痛时，脉浮无汗怎生医。
十神五积香苏散，有汗伤风用桂枝。
汗后依前病不除，三朝四日莫踌躇。
或用参苏或败毒，加些良剂病当舒。
病传入里腹胀满，口乾热盛小柴管。
病若仍前热泄多，只用柴苓汤小碗。
六日七日病转热，前后不通好饮啜。
或有乱语及循衣，大柴承气可通别。
下后仍前病不休，黄连解毒免人忧。
病后虚烦热已静，白虎竹叶石膏投。
阳厥还须用大柴，不然承气也通挨。
阴蕨四逆并真武，三建加之自忖裁。
胸膈停痰气闷时，可将瓜蒂吐之宜。
怔忡水停微有喘，青龙十枣便能医。
阳毒发班是如何，栀子大黄黑奴科。
咽喉肿痛还曾治，甘枯汤惟而味和。
膈痰冷气如何治，理中丸子君须记。
去血还须抵当汤，嚏气不绝旋覆辈。
小便不通五苓宜，猪苓八正皆曰奇。
大便不通蜜导法，硝黄服后熨其脐。
热吐五苓半夏加，冷吐四逆茱萸佳。
狐惑嘎声人不晓，大黄牡蛎众皆夸。
发黄栀子柏皮同，退疸茵陈极有功。
治蜜桃仁犀角类，大黄甘遂解结胸。
昏沉多睡萎蕤汤，烦躁无眠酸枣方。
少阴自利白通美，脚气续命越脾当。
柔痓桂枝加乾葛，刚痓麻黄葛根活。
阴症似阳四逆宜，阳症如阴白虎夺。
食复劳份却怎医，枳实栀子内中追。
阴易阳易如何治，烧裩鼠粪此汤宜。
吐蛔乌梅与理中，用湿黄芩术附通。
腹中急痛如何治，桂枝加入大黄中。
吐血解毒与三黄，筋惕肉瞤真武汤。
肺实嗽喘青龙美，衄血不止茅花强。
往来寒热瘟疟侵，小柴胡汤还可临。
咳逆皆因胃寒致，乳下艾灸羌附星。
热深咳逆成阳逆，大小柴胡自去攀。
此是医家入门诀，更宜明者用心参。

对症诸汤散  ***************************
●小承气汤　治伤寒潮热，讝语如有所见，大便六七日不通，是有燥粪结滞。服此。
枳实（一个，炒去穰）　大黄（一两）　厚朴（去皮，姜制，一两）
上讝咀，每服五钱，水盏半，煎八分，以利为度。
●瓜蒂散　治伤寒四五日，病在胸膈，痰气紧满于上，宜此吐之。
瓜蒂（一两，炒黄）　赤小豆（一两）
上讝咀，每服三钱，水盏半，入淡豆豉一合同煎至八分，去滓，温服。以吐得快为度。亡血体虚者不可服之。
●小青龙汤　治伤寒表症不解，心下有水气，乾呕发热，咳嗽微喘。又治肺经受寒咳嗽喘急。
半夏（汤洗，二两半）　乾姜　细辛　五味子　麻黄　肉桂　芍药　甘草
上㕮咀，每服五钱，水盏半，煎至八分，食前温服。
●大青龙汤　治伤寒头疼，发热，恶寒，无汗，烦躁，六脉浮紧。
麻黄　桂枝　甘草　杏仁　石膏　大枣（五枚）　生姜（十片）
上用水盏半，煎八分，温服，取汗为度。若汗多不止，用湿粉扑之。
●甘桔汤　治少阴咽痛。
桔梗　甘草各不拘多少
上用水盏半，煎八分，通口服。
●酸枣汤　治伤寒吐下后心烦逆气，昼夜不眠。
酸枣仁　甘草　知母　茯苓　川芎　麦门冬　乾姜
上用水一盏，煎至七分，温服。
●十神汤　治时令不正，瘟疫妄行，感冒及热，或欲出疹痘，此药不问阴阳两感伤寒并宜服之。
紫苏　甘草　陈皮　香附　乾葛　升麻　芍药　川芎　白芷　麻黄
上㕮阻，每服三钱，水盏半，姜五片，煎至七分，去滓热服。不拘时候。如发热头疼，加莲鬚、葱白。中满气实，加枳壳，名和解散。
●香苏散　治四时伤寒，头疼，发热，恶寒宜服此。
紫苏　陈皮　香附　甘草
上㕮咀，用水盏半，加生姜三片，葱白五个，煎至七分，安心热服。如头疼加川芎、白芷，名芎芷和解散。
●人参败毒散　治伤寒头疼壮热恶寒，及风痰咳嗽，鼻塞声重，心烦蕴热。
人参　桔梗　甘草　川芎　茯苓　枳壳　前胡　羌活　独活　柴胡
上㕮咀，用水盏半，生姜三片，薄荷少许，同煎七分，去滓服，不拘时候。咳嗽加半夏。发热加黄芩、黄蘖、栀子、黄连。赤利咳血，口舌乾燥加黄芩。风热加荆芥、防风名荆防败毒散。又与消风散相合，名消风败毒散。
●小柴胡汤　治伤寒如疟，胸膈满痛，小便不利，大便秘涩。
柴胡　半夏　人参　黄芩　甘草
上㕮咀，用水盏半，生姜五片，枣子一枚，煎至七分，热服。胸满及咽痛加枳实、桔梗即名柴胡枳桔汤。胁痛加芍药、石菖蒲名柴胡芍药汤。胁腹脐痛加枳壳、大黄名柴胡饮子。无汗加升麻、葛根名柴胡葛根汤，又名柴胡升麻汤。咳嗽加杏仁、五味子名参胡五味汤。汗下之后，病尚不解加黄连、黄柏、黄芩、栀子名黄胡解毒汤。结胸加瓜蒌子。发黄加茵陈、黄柏。发黄有血症加桃仁、当归。狂乱加大黄、朴硝。衄血下血加黄连、犀角。
●大柴胡汤　治伤寒十馀日不解，邪气结在里，身热烦躁，语言谵妄，大便不通绕脐刺痛。
柴胡　大黄　枳壳　半夏　赤芍药　黄芩
上㕮咀，用水盏半，生姜五片，枣子一枚，煎至七分，去滓，温服。此药治伤寒内热里实，若身体疼痛是表症未解，不可服之。热极腹胀及结胸加朴硝。发黄，小便自利，大便黑加桃仁、当归、桂枝。发黄，小便不利加茵陈、栀子、黄柏。
●五苓散　治伤寒后发渴，小便不利。
猪苓　泽泻　茯苓　肉桂　白术
上㕮咀，白水煎服。
●黄连解毒汤　治伤寒染病燥热毒，烦闷乾呕，口燥呻吟，喘满阳厥及深蓄热内甚，俗多妄为阴毒者，及汗下吐后，寒凉诸药不能退热势，而感症同法。
黄连　黄柏　黄芩　栀子
上㕮咀，水二盏，煎至一盏，热服。如腹满呕吐，或欲作痢者，每服加生半夏二枚，厚朴二钱，生姜三片，名半夏黄连解毒汤。又名黄连清心汤。
●麻黄汤　治伤寒头痛，发热恶寒，骨节疼痛，喘满无汗。
麻黄　杏仁　桂枝　甘草
上用水一盏，煎至八分，温服。
●桂枝汤　治伤寒太阴经受病，头疼身痛，或翕翕发热，或洒洒恶风。
桂枝　芍药　甘草
上用水一盏，姜三片，枣二枚，煎至七分，温服。不拘时候，惟春初可依此方，春分以后夏至以前加黄芩五两，夏至后加石膏二两，知母五钱，升麻五钱。若病人素虚寒者，不用加减，无汗休服。
●白虎汤　治伤寒大汗后表症已解，或吐下后，邪气未除，热结在里，心胸烦渴，甚欲饮水。
石膏　甘草　知母
上用水盏半，入粳米三十馀粒，煎至七分，去滓，温服。烦渴不已者，加人参。发斑加栀子、大黄名化斑汤。
●竹叶石膏汤　治伤寒已经汗下，表里俱虚，津液枯竭，心烦发热，气逆欲吐，及诸虚烦热并宜服之。
人参　半夏　甘草　石膏　麦门冬
上入青竹叶、生姜各五六片，水二盏，煎一盏，去滓，入粳米百馀粒，再煎至米熟，去米，温服。不拘时候。
●真武汤　治伤寒数日已后发热腹痛，头目昏沉，大便自利，小便或利或涩，或呕或咳，或已经汗不解，仍复发热，心下动悸，头目眩晕，皆由渴后饮水，停留中脘所致，此汤并能治之。
芍药　茯苓　白术　甘草　附子（炮）
上用水盏半，煎至八分，温服。不拘时候，咳嗽加五味子七钱五分，细辛、乾姜各二钱五分，下利去芍药，加乾姜五钱，小便利去茯苓；呕者去附子，加生姜。
●调中汤　治秋夏之间暴寒折于盛热，热结于四肢，则壮热头疼，寒伤于胃，则下痢或血，或水，如脉数者，宜此下之。
大黄　葛根　藁本　黄芩　白术　芍药　桔梗　茯苓　甘草
上用水盏半，煎至八分，温服。不拘时候。
●三建汤　治厥阴。
天雄　川乌　附子
上用水盏半，生姜十大片，煎服。
●四逆汤　治伤寒自利，脉微欲绝，手足厥冷。
乾姜　甘草　附子（去皮尖）
上用水一盏，煎至七分，温服。不拘时候。
●桃仁承气汤　治太阳病不解，热结膀胱如狂如颠，血自下，但小腹结者。
大黄（去皮）　厚朴（去皮姜制）　桃仁　芒硝
上用水二盏，煎至一盛，去滓，入芒硝，再煎一二沸，通口服。
●茵陈蒿汤　治阳明里热极甚，烦渴热郁留饮。不散，以致湿热相搏，身黄发疸，但头出汗，身无汗，小便不利，渴饮水浆，身心发黄，宜本方合五苓散，利大小便。
茵陈　大黄　山栀子
上用水二盏半，漫火煎至一盏，绞汁，温服。以利为度，甚者再服。当下脓血如腐烂鱼肠胶鳔等物，及小便焦黄，此一剂分作四服，调五苓散三钱，名茵陈五苓散。
●升麻汤　治大人小儿时气瘟疫，头疼发热，及疮疹已发未发疑似之间，并宜服之。
升麻　葛根　芍药　甘草
上用水一盏，煎至七分，热服。
●小续命汤　治语言蹇涩，及一切风痓。
麻黄　人参　黄芩　芍药　防己　甘草　川芎　肉桂（各一两）　防风（去芦，五两）　附子（炮去皮尖，五钱）　杏仁（去皮夹灰炒，一两）
上用水一盏，生姜三片，煎至七分，通口服。
●温胆汤　治伤寒瘥后气脉不和，食复劳复，病症如初。
半夏　枳实　橘红　茯苓　甘草
上㕮咀，每用四钱，水一盏半，姜七片，枣一枚，竹茹一团，煎至七分，去滓，食前热服。
●防风通圣散　治男妇伤寒外症，惟有孕三四月，或七八月不用硝，余月分用之无妨。小儿减剂服之，此中有古人治伤寒不传之妙，后学宜慎宝之。
防风　川芎　当归　芍药　薄荷　连翘　黄芩　桔梗　石膏　山栀　白木　滑石　荆芥　甘草　大黄　芒硝　麻黄
上大黄、芒硝、麻黄三味，对症施入，自利去大黄、朴硝，自汗去麻黄。
●益元散　即天水散又名六一散。治中暑消渴泻痢等症。
滑石（六钱）　甘草（一钱）
上共为末，每服二钱，水调服。不拘时。（甚能救急）

伤寒外症加减方次第  ***************************
第一双解散，防风通圣散合益元散，一名通解散。
第二大柴胡凉膈，天水合服。
第三凉膈小柴胡台服。
第四大柴胡合黄连解毒汤。
第五大柴胡合三一承气汤。
第六承气合解毒汤。
第七瓜蒂散。
第八凉膈散。
●风
第九益元散。
第十双解散。
第十一白虎散。
第十二承气解毒汤。
●暑
第十三白虎汤。
第十四五苓合天水散。
第十五承气合散毒汤。
第十六白虎汤加苍术。
第十七凉膈散合解毒汤。
第十八解毒合承气汤。
第十九解毒凉膈天水散合服。
●结胸
第二十大小陷胸汤。
第二十一小柴胡合小陷胸汤。
第二十二大承气汤。
第二十三解毒汤。
●发斑
第二十四凉膈散加当归。
●发黄
第二十五茵陈汤调五苓散。
第二十六茵陈合承气汤。
●烦心不眠
第二十七栀子豆豉汤。
第二十八五苓散空服煎凉膈，加枳壳、桔梗。
●刚柔二痓
第二十九承气合解毒汤。
●汗后烦渴
第三十凉膈减桂五苓甘露益元汤，甘露饮，亦桂苓白术散。
上共二十八方，如无大承气，第五三一承气代之亦妙。通三十九件药味，调理伤寒，曲尽其妙，百发百中，后之学者，详辨脉症，审而用之，起沉疴于反掌，回造化以活人，方知其妙也。
●伤寒五脏受病歌
心病舌强笑面赤，躁烦掌热口乾讝。
脐上动气洪紧数，反得沉微命不全。
肝家面青目痛闭，筋急怒容脐左气。
脉当弦急又兼长，浮稜短兮名不治。
脾家不食面皮黄，体重肢疼喜卧床。
动气当脐脉缓大，弦长而紧是凶殃。
肺家面白带忧愁，吐衄寒温喘嗽求。
脐右气兮沉细稜，大而牢者死根由。
肾家面黑爪甲青，耳闭足寒泄腹疼。
脐下气兮脉沉滑，缓而大者死之形。
●风
●诸中风对症用药欧
中风之症多般类，偏枯风痱并风懿。
风痹四者本同宗，中人心肝脾肾肺。
半身不遂肉顽麻，不知人事昏沉睡。
手足抽制痰涎壅，荣卫因虚所由致。
治发顺气与疏风，乌药顺气当先试。
小续命兼排风汤，甚者三生饮为最。
●乌药顺气散　疏风顺气。治一切风气，四肢顽麻，骨节疼痛。
乌药　陈皮　乾姜　枳壳　姜蚕　川芎　白芷　甘草　麻黄　桔梗
上用水一盏，姜三片，枣一枚，煎至七分，憎寒壮热，头疼，肢休倦怠，加葱白三寸同煎并服，出汗或闪挫身体不能屈伸，温酒调服，遍身搔痒，抓之成疮，用荷叶煎服。常服疏风顺气。
●小续命汤　治中风半身不遂，口眼喎斜，手足颤掉，语言蹇涩及一切风痓之症。
麻黄　人参　黄芩　芍药　防己　甘草　川芎　肉桂（各两）　防风（去芦，五两）　附子（炮去皮尖，五钱）　杏仁（去皮尖灰炒，一两）
上用水一盏，生姜三片，煎至七分，通口服。
●排风汤　治中风五脏，诸风狂言，亦治风毒脚气肿痛。
白术　当归　辣桂　川芎　杏仁　防风　独活　麻黄　甘草　白芍　白鲜皮　白茯苓
上用水一盏半，姜五片，温服。不拘时候。
●三生饮　治卒中风昏迷，痰涎壅并口眼歪斜，脉沉无热者，可服之。
南星（生，一两）　川乌（生去皮）　附子（半两，生去皮）　南木香（钱半）
上用水一盏，生姜七片，煎服。不拘时候。
●人参顺气散　治感风头痛，鼻塞，声重，一切中风宜服此，能疏风顺气。
人参　乾姜（各一两）　川芎　甘草（炙，四两）　桔梗　厚朴（制）　白术　陈皮　白芷　麻黄（各四两）　乾葛（三钱半）
上㕮咀，每服三钱，水一盏，姜三片，枣一枚，薄荷五七叶，煎热服，不拘时候。或加姜蚕一两、乾姜五钱，去白木、人参，又简易加乌药、枳壳，去厚朴、乾姜，用之专遍滞气。如感风头痛，咳嗽鼻塞，加葱白煎。
●顺风匀气散　治气宽中，中风头疼，止泻去湿。
人参　天麻　木瓜　白术　白芷　乌药　沉香　紫苏　甘草　青皮
上㕮咀，姜、枣煎服。
●洗药
●荆芥散　煎汤洗诸风癣。
荆芥　苦参　白芷　独活　羌活　黄柏　防风
●外应散　去风治五痹湿痛发热散风。
羌活　独活　藁本　荆芥　苦参　防风　白芷　紫苏　藿香　大蓼　杉木　川椒　荆村皮　石楠皮　樟叶各不拘多少，加姜、葱煎
●八仙散　白水煎洗诸风。
白芷　防风　荆芥　羌活　川芎　苦参　威灵仙　何首乌
●御药院方　煎汤洗诸风症。
椿　槐　榆　柳　桑条

寒  ***************************
●诸中寒对症用药歌
中寒之病肾为根，肾气空虚寒易侵。
气弱体虚调护失，乘凉卧地也伤人。
四肢厥冷俱僵直，腹痛昏迷口失音。
治法只宜温散药，无过五积理中寻。
●理中汤　治五脏中寒，口噤失音，四肢僵直腹冷疼泻，兼治胃脘寒冷，气刺作痛。
人参　白术　乾姜
上用水盏半，煎七分，热服。加附子即名附子理中汤。
●生料五积散　治中寒及感冒寒邪，头疼身痛腹背拘急，恶寒呕吐，腹痛，不问外感风寒，内伤生冷寒湿，客于经络，腰脚痠疼，及通妇人经水。
白芷　陈皮　厚朴　甘草　枯梗　枳壳　川芎　芍药　茯苓　苍术　当归　半夏　肉桂　乾姜　麻黄
上用水盏半，姜三片，葱白三根，煎至七分，热服。胃寒用煨姜，挟气加茱萸，调经催产入艾醋。寒湿脚气加木瓜、槟榔、青藤、穿山甲。

暑  ***************************
●治中暑对症用药歌
伤暑做出百般病，入心胞络与胃应。
胃气稍虚胃暑行，暑入口牙心则病。
口渴心烦背闷沉，或为吐泻热不定。
四肢厥冷脉微虚，身体但无疼痛并。
驱暑和中二事先，香茹五苓堪立应。
常服六和汤最宜，外热内寒理中正。
●香薷饮　治伏天中暑，病热饮水，口燥咽乾。
香薷（一两）　厚朴　白扁豆（各三钱）
上用水一盏，入酒少许，煎候冷服。加黄连名黄达香薷散。
●五苓散　治中暑烦渴，身热头疼，霍乱吐泻，小便赤少。
猪苓　泽泻　茯苓　肉桂　白术
上㕮咀，白水煎服，合香薷饮名薷苓汤。心神恍惚加神砂，名神砂五苓散。发热加竹叶、麦门冬。
●理中汤　治夏月伏阴暑家病者，气脉俱虚，饮水过度，或服凉剂，伤动其中，呕吐不食，自利不渴，此则外热内寒，感乎伤暑，伏热之热，当用此药。
人参　白术　乾姜
上用水盏半，煎七分，温服。
●六和汤　治伤暑霍乱吐泻，两脚转筋，四肢厥冷。
半夏　砂仁　杏仁　人参　甘草　扁豆　木瓜　藿香　香薷　厚朴　赤茯苓
上用水二盏，姜三片，枣一枚，温服。不拘时候，若热渴泻，加黄连。

湿  ***************************
●治中湿对症用药歌
问君何以知中湿，染于杳冥不自识。
非专雨水是湿根，天气地气汗气窒。
中人身体觉沉重，骨肉痠麻行不疾。
渐加浮肿及身黄，治法利便除身湿。
五苓除湿渗湿先，加减消详用五积。
又有风湿腰腿疼，独活寄生汤可食。
●五苓散　利水除湿，止呕逆，治浮肿加平胃散，治湿之常药也。
猪苓　泽泻　茯苓　肉桂　白术
上㕮咀，白水煎服。
●乎胃散　治湿常用。
苍术　陈皮　厚朴　甘草
上用水一盏半，姜三片，枣二枚，煎至七分，食前服。
●除湿汤　治湿通用。
苍术　白术　甘草　茯苓　乾姜　橘红　丁香
上用水一盏半，姜五片，枣一枚，煎至八分，不拘时服。
●五积散　治寒湿客于经络，腰脚痠疼，浑身麻木，兼治损痛。
白芷　陈皮　厚朴　甘草　桔梗　枳壳　川芎　芍药　茯苓　苍术　当归　半夏　肉桂　乾姜　麻黄
上水盏半，姜三片，葱白三个，煎七分，热服。
●独活寄生汤　治风湿腰腿痠疼，退寒热虚弱。
独活　当归　芍药　防风　牛膝　细辛　茯苓　秦艽　人参　桂心　川芎　杜仲　甘草　桑寄生　熟地黄（各等分）
上用白水二盏，煎八分，热服。


卷之四  ——————————————————————————————————————————————————————————————————————————————————————————

疟  ***************************
●治诸疟对症用药歌
夏伤于暑秋发疟，邪风正气相交作。
又因饮食不调匀，生冷停痰寒热搏。
先寒后热寒疟侵，先热后寒温疟作。
更有单热而不寒，此症名之为瘅疟。
一日一发容易治，两日三日难捉摸。
治法消暑与除痰，先服柴苓汤的确。
次用截疟鬼哭丹，清脾饮是寻常药。
●柴苓汤　治先寒后热，分阴阳，利小便，诸疟通用此方为首，小柴胡汤台五苓散。
柴胡　半夏　人参　黄苓　甘草（以上小柴胡汤）　猪苓　泽泻　茯苓　肉桂　白术（以上五苓散）
上用水盏半，姜五片，枣一枚，煎至七分，热服。
●鬼哭丹　截诸疟如神。
人参（二钱）　雄黄（一钱）　绿豆粉（一钱）
上为末，以端午日粽尖七枚，捣为丸，如绿豆大。每服二丸，或三丸。临发之日用，空心面东，冷水吞服。
●清脾饮　治诸疟，不问寒热后先，通用。
青皮　厚朴　白术　半夏　柴胡　茯苓　草果仁
上用水盏半，姜五片，煎七分，温服。不拘时。

痢  ***************************
●治诸痢对症用药歌
借问何故而成痢，盖因物积并气滞。
物欲出时气不行，脾胃不知饮食致。
夏月过食生冷多，及至秋来有如是。
单白单红兼赤白，医者只将三则治。
单红主热单白冷，冷热不和兼赤白。
红痢解毒并香薷，枳壳稜莪三用得。
参苓白术加木香。久痢不止还堪啜。
我有神仙换骨丹，一服当先功莫测。
●黄连解毒汤　治红痢。
黄连　黄柏　黄芩　栀子　半夏　厚朴
上用水二盏，加生姜三片，煎至一盏，热服。
●胃苓汤　平胃散合五苓散，治久痢。
苍术　陈皮　厚朴　甘草（平胃散）　猪苓　泽泻　茯苓　肉桂　白术（以上五苓散）
上用水二盏，姜三片，枣二枚，煎七分，热服。
●真人养脏汤　治大人小儿冷热不调，下痢赤白，或如脓血，里急后重，脐腹痛，脱肛坠下，止酒毒便血。
人参　当归　肉桂　木香　白术　粟壳（蜜炙）　肉豆蔻　柯子　白芍药
上用白水煎服，脏寒加附子。
●败毒散　治下痢，热毒冲心，不进饮食。
人参　桔梗　甘草　川芎　茯苓　枳壳　前胡　羌活　独活　柴胡
上《医方大成》加石莲子肉，用生姜三片，薄荷少许同煎，去滓，不拘时候。
●胃风汤　治赤白痢泄泻，虚弱腹痛。
人参　白术　茯苓　官桂　川芎　芍药　当归
上用粟米百粒煎服。
●地榆散　治血痢冷疼泄泻皆可服。
地榆　粟壳　茯苓　甘草　芍药　当归　乾葛　乾姜
上用白水煎服。
●参苓白术散　治久痢脾胃虚弱，不进饮食，呕吐泄泻，开胃助脾等症。
人参　茯苓　白术　扁豆　山药　莲肉　砂仁　桔梗　甘草　米仁
上用白水煎服。若噤口痢多加石莲肉，通为细末，老米汤调下。
●神仙换骨丹　治脏腑一切积滞，及惊热大便不通。
大戟　葶苈　甘遂　芫花　豆豉　杏仁　三梭　莪术　大黄　石榴皮　巴豆（去壳）　五灵脂　乌梅肉
上各等分为末，用好米醋调匀，湿透炒焦，醋搅面糊为丸，圆如绿豆大，每服九丸，或十三四丸，量人之大小，空心冷茶吞下，凡诸痢症水肿，心气疝气及肚内一切积滞并皆神效。

咳嗽  ***************************
●诸咳嗽对症用药歌
肺为华盖居上膈，只件清虚嫌滞塞。
七情四气有一触，因而咳喘一齐发。
肺气风寒痰咳清，其声清利无他说。
肺实风热痰白稠，其声乾燥多咽噎。
苏沉九宝治风寒，人参败毒除风热。
四季参苏饮可兼，秋天金沸草奇绝。
肺痿咯血甘桔汤，加上黄连真秘诀。
●苏沉九宝汤　治老人小儿素有喘急，遇寒暄不常发则连绵不已，咳嗽哮吼夜不得睡。
紫苏　麻黄　杏仁　甘草　官桂　薄荷　陈皮　大腹皮　桑白皮
上水盏半，姜二片，乌梅二个，煎，温服。
●败毒散　治伤风咳嗽头疼。
人参　桔梗　甘草　川芎　茯苓　枳壳　前胡　羌活　独活　柴胡　半夏
上水盏半，生姜三片，煎七分服。
●参苏饮　治上焦有热，咳嗽声重。
人参　紫苏　陈皮　桔梗　前胡　半夏　乾葛　茯苓　甘草　木香　枳壳
上水盏半，姜七片，枣一枚，煎，热服。
●金佛草散　治肺经受风，头目昏痛，咳嗽声重，涕唾稠黏，时行寒疫，壮热恶风。
甘草　麻黄　前胡　半夏　金沸草　赤芍药　荆芥
上用水一盏，姜三片，枣一枚，温服。
●甘桔汤　治风痰上壅，咽喉肿痛。
桔梗　甘草各不拘多少
上用水盏半，煎八分，通口服。咳血加黄连，咳者气动也，阳也。嗽者，兼阴血也。

霍乱  ***************************
●治霍乱对症用药歌　夏秋之间，天气暄热，腠理正疏，风邪易入。暑湿时侵，多生此症。然有阴阳虚实不同，察脉之浮而洪，气盛而调者为可治，微而迟，气少不调者为难治也。
霍乱吐泻为何因，上吐下泻脚转筋。
只缘胃气承虚弱，饮食不调元是根。
日间受热夜感冷，邪气正气尤不分。
所以发而为吐泻，治疗随时要酌斟。
藿香正气春冬用，五积严寒可救人。
夏月藿苓为要领，六和秋月有神灵。
●霍香正气散　治霍乱吐泻腹疼，春冬宜服。
藿香　白芷　茯苓　紫苏　大腹皮　厚朴　陈皮　甘草　桔梗　半夏
上水一盏，姜三片，枣一枚，煎至七分，热服。合五苓散名藿苓汤，治霍乱吐泻，小便赤少，心神恍惚，一法再加木瓜，合香薷饮，名藿薷汤，治霍乱发热，加麦门冬、竹叶。
●五积散　治浑身麻木，兼治损疼。
白芷　陈皮　厚朴　甘草　桔梗　枳壳　川芎　芍药　茯苓　苍术　当归　半夏　肉桂　乾姜　麻黄
上水盏半，姜三片，葱白三茎，煎七分，热服。
●六和汤　治霍乱吐泻，两脚转筋，四肢厥冷。
半夏　砂仁　杏仁　人参　甘草　扁豆　木瓜　藿香　香薷　厚朴　赤茯苓
上水二盏，姜三片，枣一枚，煎至七分，温服。不拘时候。

水肿  ***************************
●诸水肿对症用药歌
水肿之病出乎脾，时医不识乱猜疑。
肾水脾上两要固，脾上一亏水无围。
氾滥迸流四肢去，使人浮肿黄光辉。
风肿气肿并血肿，阳水阴水也须知。
风肿走注皮麻木，气肿随气消长之。
血肿之病如何识，皮间赤缕血痕儿。
阳水身热阴水冷，利水和脾总治之。
木香流气除三肿，甚者当先用利宜。
阳水身热八正散，阴水身凉胃苓奇。
水肿通用牛黄散，香平散子世间稀。
●木香流气饮　治阴水不烦，大小便利。
木香　厚朴　青皮　甘草　苏叶　陈皮　肉桂　槟榔　草果　丁皮　藿叶　木通　人参　白术　木瓜　菖蒲　白芷　半夏（姜制）　麦门冬　香附子　蓬莪术　大腹皮　赤茯苓
上用水二盏，姜三片，枣一枚，煎七分，热服。
●八正散　利小便，去浮肿
瞿麦　萹蓄　滑石　大黄　栀子　木通　车前子　甘草
上用水盏半，灯心一结，煎七分，食前服。
●胃苓散　平胃散合五苓散，治水肿。
苍术　陈皮　厚朴　甘草（以上平胃）　猪苓　泽泻　茯苓　肉桂　白术（以上五苓）
上用水二盏，姜三片，枣二枚，煎七分，热服。
●牛黄散
黑牵牛　大黄（三两）　陈米饭锅焦（一两）
上为末，曲糊丸如梧桐子大，常服四五十丸，淡姜汤送下，欲通利加至百丸。
●香平散　治水气血三肿。
香附子　黑牵牛　京三稜　篷莪术　乾姜
上为末，各等分，共二斤，入平胃散末一斤合和，每服二钱半，白汤、醋汤、姜汤皆可调服，用老米醋为丸亦好。

宿食  ***************************
●内消宿食对症用药歌
宿食缘何不克消，只因体弱胃脾娇。
最怕过餐生冷物，遂成积滞不侥调。
呕恶吞酸兼噫噎，满胸气膈热随潮。
头疼泄痢多般疾，虚实随人用药高。
轻者三稜红丸子，重则麻黄等味调。
虚寒脾积并感顺，突热神芎治上焦。
投剂但能依此诀，何须过虑把心操。
●三稜丸　顺气宽中，消积滞，除膨胀等症。
三稜（半斤，细锉为末，水三升煮成膏）　杏仁（去心炒）　青皮　萝卜子（炒）　乾漆（炒）　神麴
上为末，并三稜膏为丸，如梧桐子大，每服三十丸，米汤送下。
●红丸子　消食化气，兼治食壅，取积下热。服之神效。
雄黄（研）　川郁金（各一分）　巴豆（十四粒，去油）
上为末，醋煮面糊为丸，如麻子大，每服五丸，加至七丸，热茶送下，喉闭用热茶清调灌。
●脾积丸　治脏腑一切寒食积。
丁香　生木香　巴豆肉　良姜（醋煮，各五钱）　莪术（二两）　三稜（一两）　青皮（一两）　皂角（三大个，烧存性）
上为末，入百草霜三匙，面糊丸如麻子大，每服十丸，加至二十丸，随症下。脾积气，陈皮汤下。口吐酸水，淡姜汤下。呕吐，藿香甘草汤下。小肠疝气，茴香酒下。妇人血气刺痛，淡醋汤下。小儿疳气，使君子汤下。
●感应丸　治停积宿食，不能克化，有伤脾胃。
百草霜（一两）　杏仁（去皮尖，肥者二百四十个）　丁香（两半）　木香（两半）　肉豆蔻（去皮，二十个）　川乾姜（炮，三两）　巴豆（七十个，去皮心膜，捣出油，研如粉）
上除巴豆、百草霜、杏仁外，馀四味为末，与前药三味同拌研细，先将黄蜡六两溶化，以重锦滤过，入好酒一升于器内，煮蜡溶滚数沸，倾出，候酒冷，其蜡自浮于上，取蜡称用，春夏用油一两，秋冬用油两半，熬令香熟，次下蜡四两，同化作汁，就锅内乘热拌和前药成绽，油纸包收旋丸，每服三十丸，姜渴送下。
●神芎丸　治上焦积热，风痰壅滞，头目赤肿，或有疮疖，咽膈不利，大小便秘涩，一切风热，酒磨服亦可，诸滞尤宜服。
大黄　黄芩（各三两）　牵牛　滑石（各四两）　黄连　川芎　薄荷叶
上为末，滴水丸如梧桐子大，每服五十丸，温水送下。
●黑丸子　治中脘有宿食不消，吞酸恶心，口吐清水，或心腹飧泄。
百草霜（三分）　杏仁（去皮尖，三七个）　巴豆（去壳，十个）　半夏（九个）　砂仁（三七粒）
上为末，痢疾加乌梅三个，面糊丸如黍米大，每服二十丸，或三十丸，姜汤下。
●木香分气丸　宽中顺气，消导积滞。
甘草（炙，六两）　木香（不见火）　甘松（各一两）　香附子（一斤）　莪术（八两）
上为末，水糊丸如梧桐子大，每服三十丸，生姜、陈皮煎汤送下。

女科  ***************************
●妇人胎产诸病对症用药歌
女科虽曰有专攻，余病皆于男子同。
独有胎前併产后，血崩经候滞难通。
乌沉和气常当服，更得逍遥散有功。
四物汤中加减用，怀胎凉燥莫相逢。
孕妇忌用南星、半夏、乾姜、肉桂、滑石、硝黄大寒大热燥性之药。
●乌沉汤　治产后诸疾，寻常亦可服。
乌药　陈皮　川芎　甘草　当归　香附子　芍药
上用白水煎，午前服。
●和气饮　治胎前产后诸疾，寻常亦宜。
紫苏　川芎　陈皮　甘草　厚朴　白茯苓　荆芥
上用白水煎服，发热加黄芩。
●逍遥散　治发热，经候不调，劳热咳嗽。
当归　芍药　赤茯苓　白术　甘草　柴胡　薄荷
上用白水煎服，不拘时候。
●四物汤　治虚损，月水不调，常服调益荣卫，滋养血气。
当归　川芎　白芍药　熟地
上用水二盏，慢火煎至七分，空心热服。妊娠胎前产后血块不散，或亡血过多，或恶露不下，并宜并具，随症施治加减于下。
妊娠下血宜加：艾叶六七片，阿胶末一钱。如疾势甚大，散药不及，以四味各五钱，用水四盏，煎至二盏，分为四剂，食前热服，一日令尽，以醒为度。
如产后血虚，脏腑不调，因虚致热，热与血搏，口舌乾燥频欲饮水加：天花粉一两，麦门冬三钱。
腹中刺痛，恶物不下者加：当归、芍药各一钱。
血崩不止者加：川芎一分，柴胡五分。
身热脉丑，头晕项强者加：柴胡、黄芩各五钱。
大便秘结不通者加：大黄五钱，桃仁二分（炒）。
大便滑泄者加：桂心、熟附子各一分。
发寒热加：牡丹皮、乾姜、芍药各一分。
呕吐者加：白木、人参各五分。
腹胀者加：厚朴、枳实各一分。
虚烦不眠宜加：竹叶、人参各一分。
虚躁大渴者加：知母、石膏各五钱。
水停心下，感热逆加：猪苓、防己、茯苓各一分。
虚寒伏热者加：人参、柴胡各三分，防风四分。
经候过而作痛气虚也，本方对四君子汤服之。名：八珍汤。
经候将来作痛者，气血实也，加：桃仁、黄连、香附子。
经候不及期者，血热也，加：黄连。
经候过期血少也，加：人参、白术
色带淡加：半夏、陈皮。
过期紫黑有男者，血热也，必作痛不可忍宜加：香附子，黄连。
过期而色淡者，体弱血衰也，加：芎归二味併合二陈汤。
紫色成块，血热也，加：黄连、柴胡。
肥人不及日数，且多痰多血有热加：香附子、南星、半夏、黄连、白木。
瘦人血枯经闭者加：桃仁、红花，或越鞠汤。
上丹溪加减四物汤。
气充经脉如故，月事频并，脐下时作痛加：芍药。
经欲行，脐腹绞痛加：玄胡索、槟榔、苦楝、木香。
经水过多者加：黄芩、白术。
经水涩少者加；葵花、红花。
经水适来适断，或往来寒热，宜先服：小柴胡汤。
去寒热后仍以：四物汤和之。
上元戎加味四物汤。
经候不通，脐胁或痛，本方对调胃承气汤是名玉烛散。
经候不调，脐腹疼痛，只用芎归二味名为君臣散。
妇室经事不行，腹中结块疼痛者加：桂心、蓬术各等分名之为六合汤。
妇人赤白带下，脉沉微，腹痛或阴中作痛，用本方四两，加：肉挂、附子五钱煎服，名为元戎六合汤。
●二陈汤
半夏　陈皮　甘草　白茯苓
上㕮咀，用生姜、乌梅煎服。
●越鞠丸　治血郁。
桃仁　红花　抚芎　香附子　青黛
上各等分为末，稀糊为丸，如梧桐子大，每服四五十丸，食前服。
《宝鉴》曰：宋褚澄疗师尼寡妇，别制医方，盖有为也。此二种寡居，独阴无阳，欲心萌而不遂，是以阴阳交争，乍寒乍热，全类温疟，久则为痨。《史记·仓公传》载济北王侍人韩女，病腰背痛寒热，众医皆以为寒热，仓公曰：病得之欲男子，不可得也。诊视其肝脉弦出寸口，是以知之，盖男子以精为主，妇人以血为主，男子精盛以思有，女人血盛以怀胎也。如厥阴脉弦出寸口，又上鱼际，则血盛可知，故知褚氏之言匪虚也。

幼科  ***************************
●小儿诸病对症用药歌
幼小医家另设科，一时要用不知何。
惊风发热兼痰嗽，保命丹投不必多。
未出痘花神异治，惊逢急慢紫金磨。
腹疼吐泻宜助胃，唇口生疮化毒和。
发热变蒸惺惺散，风痰潮热抱龙扶。
诸疳芦荟皆通用，呕吐烧针丸对科。
痢疾木香清膈饮，脐风匝口蝎梢扶。
散名保命攻鹅口（即雪口），夜啼猪乳四君和。
●诊视婴孩脉理歌
三五婴孩脉未全，只凭虎口指头间。
原分左右观男女，寅卯关边仔细探。
脉现寅关纹细短，轻灾易治不为难。
寅关脉起连通卯，病势根深莫小看。
若透三关辰位上，总逢虑扁也难痊。
（食指下节为寅，中节为卯，上节为辰）
●育婴歌
养子须调护，看承莫纵驰。
乳多终损胃，食壅即伤脾。
衾厚非为益，衣单正所宜。
无风频见日，寒暑顺天时。
又云若要小儿安，常带三分肌与寒。
●保命丹　治小儿一切惊风发热痰嗽。
天麻（一钱）　防风　粉草　姜蚕（炒去丝）　白附子　朱砂　郁金（各一钱）　麝香（少许）　全竭（一钱，去尾尖）　薄荷　青黛　南星　半夏（用生姜汁浸三日，锉碎，各二钱）
上为末，炼蜜丸如皂角子大，每服一丸，灯心金银汤送下。
●紫金锭　治小儿惊风大有神效。
人参　茯苓　茯神　辰砂　山药　乳香　赤石脂（醋火爁七次）　白术（各三钱）　金箔（十五片，另研为衣）
上为末，以糕一两为丸，薄荷汤磨服。
●神异丹　治未出痘疹小儿一切惊风发热痰嗽等症。
全蝎（去尾尖）　天麻　薄荷　防风　乾葛　姜蚕（炒去丝）　半夏（姜汁制）　南星（姜汁制）　荆芥穗　川升麻　芍苑　甘草　川芎
上各等分为末，炼蜜丸如皂角子大，每服一丸，白滚汤送下。
●助胃丹　洽小儿吐泻腹痛。
猪苓　泽泻　茯苓　肉桂　白术（各三钱，以上即五苓散）　苍术　陈皮　厚朴　甘草（各四钱，以上即平胃散）再加肉豆蔻三钱（纸裹煨熟）
上为末，炼蜜丸如芡实大，米汤化下。
●五福化毒丹　治小儿唇口肿破生疮。
玄参（焙）　桔梗　茯苓（各二两）　人参（半两）　青黛　牙硝（枯研，各一两）　甘草（焙，七钱）　麝香（钱半）　金银箔（各四十片，为衣）
上为末，炼蜜丸如皂角子大，用薄荷汤化下，口臭以生地黄汁调下。
●抱龙丸　治小儿痰嗽惊风，时作寒热。
牛胆南星（一两）　天竺黄（五钱）　雄黄　辰砂（各二钱半）　麝香（一钱，另研）
上为末，炼蜜丸如欠实大，薄荷汤化下。
●惺惺散　治变蒸发热，咳嗽痰涎，鼻塞声重。
人参　白术　甘草　桔梗　白茯苓　天花粉　白芍药　细辛根
上用水一盅，煎四分，温服。
●芦荟丸　治小儿脾胃积热渐成疳疾，宜服之。
黄佳（去须）　龙胆草　芜荑（去皮，先炒黄色，再与上二味同炒）　芦荟（一钱，另研）
上为末，饭饮丸如黍米大，随大小加减，空心米汤下。
●大芦荟丸　治小儿诸疳积神效。
芦荟　芜荑　木香　青黛　川黄连　槟榔（各等分）　蝉退（七个）　麝香（少许）　胡黄连
上为末，以雄猪胆汁浸糕作糊，丸如麻子大，每服二三十丸，米饮送下。
●烧针丸　治小儿胸膈吐逆，下注泻不止者。
黄丹　朱砂　枯矾
上为末，以枣肉丸如大豆样，每三四丸戳针尖上，就清油灯焰上烧过，研烂，凉米泔水调下，泻者食前服，吐者不拘时，又名朱砂丸。
●木香清膈饮　治小儿赤白痢。
木香　人参　甘草　厚朴　陈皮　茯苓　杏仁　鸡苏　宿砂　麦门冬
上㕮咀，加姜二片，枣一枚，煎服。
●启脾散　小儿百病愈后宜服，此以养脾，凡初生小儿用涂乳头上服之。
连肉（一两）　白术　茯苓　山药　神麴　山查（各五钱）　人参　猪苓　泽泻　藿香　木香　当归　白芍药　砂仁（各三钱）　肉豆蔻（三个）　陈皮（二钱）　甘草（一钱）
上为末，任意多寡，姜汤调服，惊风后加辰砂、滑石各二钱。
●保命散　治小儿雪口白屑满口，如鹅之口者，心脾热也。用发缠指头，蘸薄荷自然汁，或腊雪水拭净，如不脱即用此方。
枯矾　朱砂（各五分）　马牙硝（二镇五分）
上为末，每一宇取白鹅粪擂水，调涂舌上及颔颊内立效。
●蝎梢散　治一切胎风，及百日内匝口脐风。
全蝎梢（四十九十，每小用生薄荷叶卷定，以绵扎之，砂锅内滚炒，薄荷干酥为度）　姜蚕（四十九个）　片脑　麝香（各少许）
上为末，用火雄鸡肝二片，煎汤调服即止。又法于七日内患此者，急看儿齿龈之上，有小泡如粟米状，急以软青布裹手指蘸温水经轻擦破，即开口安妥，不必用药。
●猪乳膏　治小儿上半夜惊啼制肝乃胎中受惊所致，急宜用此。
琥珀　防风（各一钱）　朱砂（五分）
上为末，用猪乳汁调一字，抹儿口中极验。
●四君子汤　治小儿下半夜惊啼不止，及腰曲内钓，手足抽制，皆虚寒所致也。
人参　白术　茯苓　甘草　山药　扁豆
上为末，每挑少许于乳头上，令儿吮之。如血热焦啼，用当归为末，乳汁调一字，抹乳与吮亦效。
凡小儿生下不能啼者，必困难产冒寒所致，急以绵絮裹抱杯中，未可遽断脐中，且将胞衣置灰火中煨之，仍作大油纸捻点灯于带上往来遍燎，使火气由带而入脐内，更以热醋汤浇洗脐带，须臾气回，啼哭如常，方可浴洗，然后割断脐带，则易养无虞也。
又初生小儿穀道无孔者，乃肺热闭于肛门，急用金银玉簪，看其端的刺穿，或用火对亦可，然刺不可深，仍以油纸捻条套住，如蜜导法，内服四顺清凉饮，免其再合。

急救良方  ***************************
●救梦中魇死歌
梦中魔死如何救，原若无灯勿点灯。
亟以竹筒吹耳窍，盐汤灌鼻效如神。
或吹鼻内通关散，或滴其中韭汁灵。
兼治卒然来中恶，即时起死便回生。
●救冷舍鬼迷歌
官房冷舍久无人，偶睡其中被鬼侵。
口不能言声吃吃，若天良药便沉沉。
牛黄末与雄黄末，再入朱砂各五分。
一半火烧床榻下，酒调一半灌之灵。
●治瘀血冲心垂绝歌
瘀血冲心坠下时，淹淹欲绝气难支。
豆豉急取浓煎服。续命灵丹怎得知。
或遇咬牙无气息，急遗小便灌之宜。
人能记得仙方去，到处施仁寨国医。
●救绞肠沙急痛歌
绞肠沙痛是何如，手足如冰阴症虚。
定有遍身红点发，灯心燃火燎之除。
若然手足仍温暖，此是阳沙另法法。
十指甲边针刺遍，捋将两臂血涟洳。
●解砒霜毒歌
若人要解砒霜毒，稻杆烧灰淋水服。
麻油人粪效俱灵，鸡羊鸭血功并灵。
毒中饭肉皆可医，若中酒杯命难续。
瓜蒂稀涎散合投，吐得出时才是福。
●解巴豆毒歌
人若中伤巴豆毒，忽然大泻恶心频。
热烦焦渴时兼呕，黄蘖黄连两味平。
等分滚煎倾候冷，服时勿使热汤亲。
再将手足寒泉浸，切忌诸般热物临。
●解百草毒歌
预防百草毒伤人，四两蓝根不可少。
再需三味各两方，青黛管仲生甘草。
四般为末作饼蒸，蒸熟为丸赤豆小。
外边仍用靛为衣，水下甘丸诸毒好。
●解诸般菌毒歌
诸般菌毒每伤人，甚或令人笑不禁。
必是虫蛇蟠踞处，薰蒸毒气结成根。
急将净地开深坎，直见黄泥把水倾。
搅溷少澄吞一碗，应知到口便安宁。
不然更得芫花末，水下钱方效益灵。
●解金蚕盎毒歌
金蚕盅毒中人肠，试把生矾黑豆尝。
豆不生腥矾不涩，必然犯此不须详。
石榴根上皮煎汁，饮下之时呕吐良。
吐出活虫无不愈，若然不吐中膏肓。
●解鱼骨鲠喉歌
喉中骨鲠有方传，甘草砂仁等分研。
为末裹绵舍咽久，骨随痰出便安然。
或将金凤根和子，咀嚼噙之骨似绵。
稍愈急将汤漱口，虑其伤犯齿牙间。
又或南朋砂一味，水噙化鲠效如仙。
●救兽骨鲠喉歌
诸般兽骨鲠喉中，桑树虫窠蛀屑攻。
米醋稀调随口咽，总然凶猛片时通。
或将狗唾时时咽，救急权宜亦可以。
独有象牙磨水服，登时见效胜他功。
