
方极序  ***************************
书曰，皇建其有极，不建有极，民何乎遵守，医亦然，汉张仲景著伤寒论，于是乎极建，然二千载尚矣，其书虽存，文之阙也，简之错也，非仲景之古，于是错综诸篇，夕考而朝试，如有得焉，于是友人云门曾先生曰，夫医之掌疾病者，治之也方已，今诸家之处方也，师弟子不必同，何故耶，曰无定极也，夫仲景之为方也有法，方证相对也，不论因也，建而正于毒之中，此之谓极也，贤愚无违，可违非法，治乎在兹，不乎在兹，习乎在兹，教乎在兹，此法之不可以忽也，犹兵之有法，如先后之与取舍，则存于其人，此之谓略也，略不可传也，法可传矣，曾先生曰，法之可传也方已，何不记以传焉，曰未尽也，曰记其所得焉，于是使品玄左记方之所之也，名曰方极。
宝历五年乙亥仲秋日　艺阳　吉益为则公言甫撰

方极叙  ***************************
医方之祖仲景也，后世莫不述焉，其载方之所之于书也，多歧易迷，故能得仲景之正路者，天下鲜矣，盖假途之卤莽，而不知所准据也，吉益先生颠沛造次于仲景，参伍其方，能知所准据，故得其正路，而不迷多歧，不迷多歧，故行之于病者，不由径也，得其正路，故授之门人，有准据也，余缔交先生有年，于此乃语之曰，先生之业，美则美矣，而犹未大也，教之所及，仅入门之士耳，安在其能大也，古昔圣人之立极也，以为民之准据，不则圣人之才，犹无奈天下后世何，假令先生取诸方之所之于仲景，建其正路，以为准据于天下后世，不迷多歧，是先生立极此医也，岂不亦大哉，先生曰，诺，余遂从臾其门人品玄左者，乃与其事，于是先生之授于口也，玄左之受于笔也，以成其方极，友人云门曾原子泉作叙云尔。
宝历五年秋七月


正文  ——————————————————————————————————————————————————————————————————————————————————————————

东洞先生家塾方  ***************************
第一方，太簇丸，　乃人参大黄丸，治腹满心下痞鞕，饮食停滞，大便难。
大黄（四十钱）　黄芩　人参（各二十钱）
上三味，捣筛为末，糊丸如梧桐子大，每服三十丸，白汤下之。
第二方，夹锺丸，　乃硝石大丸，今去当归，治腹中有结毒或心下痞鞕者。
大黄（二十四钱）　硝石（十八钱）　人参　甘草（各六钱）
上四味，各别杵，为散，以苦酒三合，先内大黄，煮作二合，内诸药，如饴状，下火冷，内硝石，杵之，为膏丸，如梧桐子大，每服三十丸，饮服之，杶按，今古方家称用硝石以烟消之硝石者，非也，此硝者水消之硝石也。
第三方，姑洗圆，　乃控涎丹，治诸痰饮水毒。
甘遂　大戟　白芥子（各等分）
上三味，杵节为末，蜜丸如梧桐子大，每五十丸，以生姜汤服之。
第四方，仲吕丸，乃如神丸，治水毒大小便不通者。
大黄（六两）　甘遂　牵牛子（各三两）
上三味，杵节为末，糊丸，如绿豆，每服二十丸，白汤下之。
第五方，蕤宾丸，乃平水丸，治脚气肿满不大便者。
商陆（四两）　甘遂（二两）　芒硝　芫花　吴茱萸（各三两）
上五味，为末，蜜丸如梧桐子大，饮服三丸，日三。
第六方，林钟丸，乃甘连大黄丸，治心烦不大便者。
大黄（六两）　甘草　黄连（各二两）
上三味，杵筛为末，糊丸如梧桐子大，每服三十丸，白汤送下之。
第七方，夷则丸，乃海浮石丸，治腹不满其人言我满者。
海浮石　大黄　桃仁（各等分）
上三味，杵筛为末，糊丸如梧桐子大，每三十丸，白汤服之，不知稍加之。
第八方，南吕丸，乃滚痰丸，今以甘遂代沉香，治诸痰饮咳嗽，大便不利者。
黄芩（四两）　甘遂　青礞石（各二钱）　大黄（八钱）
上四味，杵筛为末，糊丸如梧桐子大，每服二十丸，日三，或至三四十丸，温水下之。
制礞石法，青礞石焰硝各等分，土器中煅过，以金色为度，研飞，晒乾用。
第九方，无射丸，乃牡蛎角石散，治诸疮疡脓出不止者。
牡蛎　鹿角霜（各一钱）　轻粉（五分）
上三味，杵筛二味为末，以轻粉合治鸡子白，炼为膏，黏疮上。
第十方，应钟散，乃芎黄散，治诸上冲转变不治者。
大黄（二两）　川芎（六两）
上二味，杵筛为末，每服六分，酒或汤送下，不治稍加一钱，以至下为度，若有结毒痼疾者，每夕临卧服之。
第十一方，黄钟丸，乃三黄丸，治大便难烦悸而心下痞者。
大黄（四十钱）　黄芩　黄连（各二十钱）
上三味，杵筛为末，糊丸如梧桐子大，每服二三十丸，白汤送下，以下为度，若急下之，则酒服之。
第十二方，大吕丸，乃备急丸，今以糊丸。
大黄　乾姜　巴豆（各等分）
上三味，先杵二味为末，别研巴豆，合治，糊丸，如绿豆大，每服一二丸，以下为度，不知稍加。
以上十二方，先师家塾尝以十二律命方，铭皆是塾生憾方名之不著而命之者也，恐非先师意，虽然海内通称，而以律呼之，故今仍旧以为目，冒以第一第二分之，井杶记。
紫丸，本以蜜炼之，今糊丸之，或蜜丸用之，治胸腹结毒或胸满大便难有水毒者。
代赭石　赤石脂　巴豆（各二十钱）　杏仁（四钱）
上四味，先杵二味为末，别研巴豆杏仁，内中合治，糊丸，如绿豆大，量病证浅深服之，一二分至一钱为度，若有不差者，每日服之，或五丸或十丸，若无赤石脂，则以盐藏铁粉代之。
制盐藏铁粉法，上铁屑二钱，食盐二分，搅之，密器贮之，封藏十日。
置诸床下地上，取出研之，水飞，晒乾，以代赤石脂。
梅肉霜，治诸恶疮结毒及下疳毒。
梅诸（盐藏者烧为霜）　栀子霜（各七分五釐）　巴豆　轻粉（各二分五釐）
上四味，别研巴豆，作泥，内三味为散，每服二分或三分，病重者服一钱，热汤送下之。
伯州散，乃大同类聚方伯耆药，治毒肿又有脓者。
蝮蛇　蟹（江河中生者）　鹿角（各等分）
上三味，各烧为霜，合治酒，每服九分。
七宝丸，治梅疮结毒及痼疾骨节疼痛诸不能治者。
牛膝　轻粉（各二钱）　土茯苓（一钱）　大黄（八分）　丁子（五分）
上五味，合杵，筛为末，糊丸如绿豆大，一日八分，分为二服，每四分，朝夕白汤服之，凡六日，又七日，诘朝服后方。
后七宝丸。
巴豆　丁子（各二分五釐）　大黄（四分）
上三味，先丁子大黄为末，别巴豆研，内中，合冶，糊丸如绿豆大，凡服前方六日乃至七日，诘朝服此方，一服一钱，白汤下之。
制丁子法，丁子一钱内粳米六七粒，别研之，悉为细末，不然黏不能末之。
杶尝见今称古方家者，用七宝丸之法，凡六日而至七日，诘朝不用此方，后而唯用紫丸或备急丸以取其泻下为法，是大不然也，夫巴豆大黄虽取其泻下，与乾姜亦何所预乎，况又三味等分，则于其分两亦有不然者，且丁子之取轻粉之毒，人未知其妙用，唯以紫丸或备急丸取其泻下，亦后方所误多参，口舌糜烂，饮食不下咽者，皆是粉毒所致也，此后方者，唯取下轻粉之毒而已，岂有他乎。
续七宝丸，今多用之。
水银（二钱半）　硝石矾石（各六钱）　盐（二钱）
上四味，先碎硝石矾石，乃合四味，内瓦盆中，以茗碗覆之，以泥封之，安架火，而自下烧之，半日许，既而取其所属眷茗碗之霜，以枣肉为丸，服之如前七宝丸之法，至第七日服后方丸亦如前。
承气丸，治腹满或燥屎不通者。
大黄（八钱）　硝石（十二钱）
上二味，为末，糊丸，如梧桐子大，以枳实厚朴汤服之，每服八分。
枳实厚朴汤。
枳实（一钱二分）　厚朴（一钱八分）
上二味，以水一合五勺，煮取六勺，送下承气丸八分。
矾石大黄丸，治无名毒肿及癜风疥癣。
矾石　大黄（各等分）
上二味，杵筛为末，每一钱，以温汤服之，日一。
滑石矾石甘草散，治淋痛小便不利者。
滑石　矾石（各六两）　甘草（三两）
上三味，杵筛为末，每服一钱，温汤下之。
铁砂散，治黄胖病。
铁砂　荞麦粉（各十二钱）　大黄（六两）
上三味，杵筛二味为末，和荞麦粉，以水炼之，丸如绿豆大，每服一钱，以清酒下之，日三。
桃花汤，治浮肿大小便不通者。
桃花（二钱）　大黄（一钱）
上二味，以水二合，先内桃花，煮取一合二勺，内大黄，煮取六勺，顿服。
小疮折方，治诸疥癣及肷疮。
巴豆（去壳）　萆麻子（各一钱）　大黄（五分）
上三味，先研二味为泥，内大黄末，绵包，浸暖酒中，摄之一日五度，至七日而止，八日诘朝浴温汤，一日七回愈，若不愈如前法。
薏苡仁丸，治小儿头疮及胎毒诸疮，大人亦得治。
薏苡仁（十钱）　大黄（五钱）　土茯苓（二十钱）
上三味，杵散为末，蜜丸，弹子大，每一丸，日三。
以上十三方，先师东洞翁家塾方也，余尝受之，而试之十数年，无一方不效者，然海内传方之人，唯受其方，而分两服度，无所考定，有错误者，今详校索之，以传永世，入门之士，宜秘之耳。
安永九年庚子仲夏，肥后村井杶谨识

方极  ***************************
桂枝汤，治上冲、头痛、发热、汗出、恶风者。
桂枝加桂汤，治本方证、而上冲剧者。
桂枝加芍药汤，治桂枝汤证、而复拘挛甚者。
桂枝去芍药汤，治桂枝汤证、而不拘挛者。
桂枝加葛根汤，治本方证、而项背强急者。
栝蒌桂枝汤，治桂枝汤证、而渴者。
桂枝加黄蓍汤，治本方证、而黄汗、若自汗、盗汗者。
桂枝加芍药大黄汤，治桂枝加芍药汤证，而有停滞者。
桂枝加厚朴杏仁汤，治桂枝汤证，而胸满微喘者。
乌头桂枝汤，治腹中绞痛、手足逆冷、或不仁、或身疼痛者。
桂枝加附子汤，治本方证、而恶寒、或支节微痛者。
桂枝去芍药加附子汤，治桂枝去芍药汤证、而恶寒者。
桂枝附子汤，治桂枝去芍药汤证、而身体疼烦、不能自转侧者。
桂枝附子去桂加术汤，治前方证、而大便硬、小便自利、不上冲者。
桂枝去桂加芩术汤，治桂枝汤证，而悸、小便不利、不上冲者。
桂姜枣草黄辛附汤，治桂枝去芍药汤麻黄附子细辛汤二方证相合者。
桂枝去芍药加皂荚汤，治桂枝去芍药汤证、而吐浊、垂涎沫者。
桂枝加龙骨牡蛎汤，治桂枝汤证而胸腹有动者。
桂枝去芍药加蜀漆龙骨牡蛎汤，治桂枝去芍药汤证，而胸腹动剧者。
桂枝加芍药生姜人参汤，治桂枝汤证、而心下痞鞕、或拘挛、及呕者。
桂枝二麻黄一汤，治桂枝汤证多，麻黄汤证少者。
桂枝二越婢一汤，治桂枝汤证多，越婢汤证少者。
桂枝麻黄各半汤，治桂枝汤麻黄汤二方证、相半者。
小建中汤，治里急腹皮拘急、及急痛者。
黄蓍建中汤，治小建中汤证、而盗汗、或自汗者。
黄蓍桂枝五物汤，治桂枝汤证、而呕、身体麻痹、不急迫者。
黄蓍桂枝苦酒汤，治身体肿，发热、汗出、汗沾衣、色正黄如药汁者。
桂枝甘草汤，治上冲急迫者。
半夏散及汤，治咽喉痛、上冲急迫者。
桂枝甘草附子汤，治桂枝甘草汤证、而骨节烦疼、小便不利者。
桂枝甘草龙骨牡蛎汤，治胸腹有动急迫者。
桂枝人参汤，治人参汤证、而上冲急迫剧者。
人参汤，治心下痞鞕，小便不利，或急痛、或胸中痹者。
茯苓甘草汤，治心下悸上冲而呕者。
茯苓杏仁甘草汤，治悸而胸中痹者。
茯苓戎盐汤，治心下悸，小便不利者。
葵子茯苓散，治小便不利，心下悸，肿满者。
苓姜术甘汤，治心下悸、小便自利、腰中冷如坐水中、若疼、重形如水状者。
苓桂术甘汤，治心下悸、上冲、起则头眩、小水不利者。
苓桂甘枣汤，治脐下悸、而挛急上冲者。
苓桂五味甘草汤，治心下悸、上冲、咳而急迫者。
苓甘五味姜辛汤，治前方证、而不上冲痰饮满者。
苓甘姜味辛夏汤，治前方证、而讴者。
苓甘姜味辛夏仁汤，治前方证、而微浮肿者。
苓甘姜味辛夏仁黄汤，治前方证，而腹中微结者。
茯苓泽泻汤，治心下悸，小便不利、上冲、及呕吐、渴欲饮水者。
泽泻汤，治苦冒眩、小便不利者。
五苓散，治消渴、小便不利、若渴欲饮水、水入则吐者。
茵陈五苓散，治发黄兼前方证者。
猪苓汤，治小便不利、若淋沥、若渴欲饮水者。
猪苓汤，治渴而心下悸小便不利者。
牡蛎泽泻散，治身体水肿、腹中有动、渴而小便不利者。
八味丸，治脐下不仁、小便不利者。
栝蒌瞿麦丸，治心下悸、小便不利、恶寒而渴者。
麻黄汤，治喘而无汗、头痛、发热、恶寒、身体疹者。
麻黄加术汤，治本方证、而小便不利者。
麻黄甘草汤，治喘急迫，或自汗、或不汗者。
麻黄附子甘草汤，治前方证、而恶寒、或身微痛者。
麻黄附子细辛汤，治麻黄附子甘草汤证、而不急迫、有痰饮之变者。
麻黄杏仁甘草石膏汤，治麻黄甘草汤证、而咳烦渴者。
麻黄杏仁薏苡甘草汤，治前方证、而不烦渴、有水气者。
牡蛎汤，治麻黄甘草汤证、而胸中有动者。
麻黄醇酒汤，治喘而发黄、或身疼者。
半夏麻黄丸，治喘而呕者。
小青龙汤，治咳喘，上冲、头痛、发热、恶风、或乾呕者。
大青龙汤，治喘及咳嗽、渴欲饮水、上冲、或身疼、恶风寒者。
文蛤汤，治烦渴而喘咳急者。
越婢汤，治大青龙汤证，而不咳嗽上冲者。
越婢加术汤，治本方证、而小便不利者。
越婢加半夏汤，治本方证而呕逆者。
葛根汤，治项背强急、发热、恶风、或喘、或身疼者。
葛根加半夏汤，治本方证而呕者。
葛根黄芩黄连汤，治项背强急、心悸、而下利者。
小柴胡汤，治胸胁苦满、或寒热往来、或呕者。
柴胡加芒硝汤，治小柴胡汤证、而苦满难解者。
柴胡去半夏加栝蒌汤，治小柴胡汤证、而渴不呕者。
柴胡桂枝汤，治小柴胡汤与桂枝汤二方证相合者。
柴胡桂枝干姜汤，治小柴胡汤证、而不呕、不痞、上冲而渴、腹中有动者。
大柴胡汤，治小柴胡汤证，而心下不痞鞕、腹满拘挛、或呕者。
白虎汤，治大渴引饮、烦躁者。
白虎加人参汤，治本方证、而心下痞鞕者。
白虎加桂枝汤，治白虎汤证、而上冲者。
小承气汤，治腹满而大便鞕者。
厚朴七物汤，治腹满发热、上逆、呕者。
大承气汤，治腹坚满、若下利臭秽、若燥屎者，（凡有燥屎者，脐下必磊砢也，肌肤苦燥，）
大黄黄连泻心汤，治心烦、心下痞、按之濡者。
泻心汤，治心气不定、心下痞、按之濡者。
附子泻心汤，治泻心汤证、而恶寒者。
大黄附子汤，治腹绞痛、恶寒者。
大黄甘遂汤，治小腹满如敦状、小便微难、或经水不调者。
抵当汤，治瘀血者，（凡有瘀血者二焉，少腹鞕满，小便快利者，一也，腹不满，其人言我满者，二也，急则以汤，缓则以丸，）
抵当丸。
橘皮大黄朴消汤，治心胸间有宿滞而结者。
大黄硝石汤，治发黄、腹中有结块者。
大黄牡丹汤，治脐下有坚块、按之即痛、及便脓血者。
大黄甘草汤，治便秘急迫者。
调胃承气汤，治大黄甘草汤证、而实者。
桃核承气汤，治血证、小腹急结、上冲者。
下瘀血汤，治脐下毒痛、及经水不利者。
土瓜根散，治少腹拘急、经水不利，或下白物者。
甘草汤，治病逼迫、及咽急痛者。
桔梗汤，治甘草汤证、而有脓、或黏痰者。
排脓汤，治脓血及黏痰急迫者。
芍药甘草汤，治拘挛急迫者。
甘遂半夏汤，治芍药甘草汤证、而心下鞕满者。
芍药甘草附子汤，治芍药甘草汤证、而恶寒者。
甘麦大枣汤，治急迫、而狂惊者。
甘草粉蜜汤，治吐涎、吐虫、心痛、发作有时者。
生姜甘草汤，治咳唾、涎沫不止、心下痞鞕、急迫者。
乾姜甘草汤，治厥而烦躁、多涎唾者。
四逆汤，治四肢逆厥、身体疼痛、下利清穀、或小便清利者。
四逆加人参汤，治四逆汤证、而心下痞鞕者。
茯苓四逆汤，治前方证、而悸者。
附子粳米汤，治腹中雷鸣、切痛、或呕吐者。
薏苡附子散，治胸中痹、恶寒者。
薏苡附子败浆散，治身甲错、腹皮急、按之濡如肿状、腹无积聚者。
大乌头煎，治毒绕脐绞痛、或自汗出、手足厥冷者。
乌头汤，治骨节疼痛、不可屈伸、若自汗、或盗汗、若腹绞痛者。
赤丸，治心下悸、有痰饮、恶寒、或微厥者。
真武汤，治心中燥，身瞤动、振振欲掷地、小便不利、或呕、若下利、若拘痛者。
附子汤，治身体挛痛、小便不利、心下痞鞕、若腹痛者。
天雄散，治小便不利、上逆、脐下有动、恶寒者。
栀子豉汤，治心中懊憹者。
栀子甘草豉汤，治本方证，而急迫者。
栀子生姜豉汤，治栀子豉汤证、而呕者。
枳实栀子豉汤，治栀子豉汤证而胸满者。
栀子大黄汤，治前方证、而闭者。
茵陈蒿汤，治一身发黄、大便难者。
栀子蘖皮汤，治身黄、发热、心烦者。
栀子厚朴汤，治胸腹烦满者。
栀子乾姜汤，治心中微烦者。
大陷胸汤，治结胸若从心下至少腹鞕满者。
大陷胸丸，治结胸、若项背强者。
小陷胸汤，治小结胸者。
栝蒌薤白白酒汤，治胸背痛、喘息、咳唾者。
栝蒌薤，白半夏汤，治前方证、而呕者。
瓜蒂散，治温温欲吐者。
文蛤散，治渴者。
大半夏汤，治呕吐、而心下痞鞕者。
小半夏汤，治吐而不渴者。
生姜半夏汤，治似喘不喘、似呕不呕、似哕不哕、心中愦愦然无奈何者。
小半夏加茯苓汤，治小半夏汤证、而眩悸者。
半夏苦酒汤，治咽中生疮、音哑者。
半夏厚朴汤，治咽中如有炙脔、或呕、心下悸者。
半夏乾姜散，治乾呕吐逆涎沫者。
乾姜人参半夏丸，治呕吐不止、心下痞鞕者。
半夏泻心汤，治心下痞鞕、腹中雷鸣者。
甘草泻心汤，治前方证，而心烦、不得安者。
生姜泻心汤，治半夏泻心汤证、而呕者。
吴茱萸汤，治胸满、心下痞鞕、呕者。
厚朴生姜半夏甘草人参汤，治胸腹满而呕者。
黄连汤，治心烦、心下痞、欲呕吐、上冲者。
乾姜黄连黄芩人参汤，治心烦、心下痞鞕，吐下者。
六建中汤，治腹大痛、呕不能食、腹皮起如有头足者。
黄连阿胶汤，治心中悸、而烦不得眠者。
黄芩汤，治下利腹拘急者。
黄芩加半夏生姜汤，治本方证、而呕逆者。
大物黄芩汤，治心下痞鞕、乾呕、下利、上冲者。
三物黄芩汤，治心胸苦烦者。
白头翁汤，治热利、下重、而心悸者。
白头翁加甘草阿胶汤，治前方证、而有血证急迫者。
木防己汤，治心下痞鞕、烦渴者。
木防己去石膏加茯苓芒硝汤，治心下痞坚、而悸者。
防己茯苓汤，治四肢聂聂动、水气在皮肤、而上冲者。
防己黄蓍汤，治水病、身重、汗出、恶风、小便不利者。
枳实芍药散，治腹满拘挛、或痛者。
枳术汤，治心下坚满、小便不利者。
排脓散，治疮家、胸腹拘满、若吐黏痰、或便脓血者。
桂枝生姜枳实汤，治胸满上逆、或呕者。
枳实薤白桂枝汤，治胸中痹满、痛者。
橘皮枳实生姜汤，治胸中痹满、而呕者。
茯苓饮，治心下痞鞕、而悸、小便不利、胸满而自吐宿水者。
橘皮竹茹汤，治胸中痹吃逆者。
橘皮汤，治胸中痹、呕哕者。
桂枝茯苓丸，治拘挛、上冲、心下悸、经水有变或胎动者。
芎归胶艾汤，治漏下腹中痛者。
旋覆花代赭石汤，治心下痞鞕、嗳气不除者。
赤石脂禹馀粮粮汤，治毒在脐下、而利者。
桃花汤，治便脓血者。
蜜煎导，治肛中乾燥、大便涩者。
酸枣仁汤，治烦躁不得眠者。
葶苈大枣泻肺汤，治浮肿、咳逆、喘鸣、迫塞、胸满、强急者。
麻仁丸，治平日大便秘者。
己椒苈黄丸，治腹满、口舌乾燥、二便涩滞者。
蜀漆散，治寒热发作、有时脐下有动者。
十枣汤，治病在胸腹掣痛者。
桔梗白散，治毒在胸咽、或吐下如脓汁者。
走马汤，洽胸腹有毒、若心痛、若腹痛者。
备急丸，治心腹卒痛者。
矾石汤，治脚气、痿弱、不仁、及上入抢心者。
硝矾散，治一身悉黄、腹胀、如水状、大便黑、时溏者。
矾石丸，治经水不利、下白物者。
蛇床子散，治下白物、阴中痒、或有小疮者。


跋  ——————————————————————————————————————————————————————————————————————————————————————————

方极后序  ***************************
夫医之学也方而已，其义乃法仲景也，推功实也，仲景已没也，王叔和之徒出焉，乃始拔功之实乃逐理之末，歧之又歧，以为百端也，噫，亦已甚矣，往者可往，其奈毒于千载之下，其奈夫后世喜方之徒，恢恑憰怪，犹以为不足，必断略于忆，于是彼医路之废也，不可再兴也，虽百世可知也，独予家翁生于千载之下，忧彼医路之废也，不可再兴也，以为己任也，乃谓予曰，夫医之学也方而已，故功实所处，虽则今世之方，壹是皆取之，如其取之臆也，其断去之，此之谓法仲景之古，既而集其所试之方，名之曰方极，盖极也者，取洪范皇极之义也，建极于医路，家翁又谓予曰，此书行之与不行，乃在命而已，世医其罪我乎，吾岂畏世医所不容乎，予终欲赞父之业，议之诸友，诸友曰，子志善矣，于是谨作之跋。
宝历十二年冬十二月　别猷之谨撰

方极跋  ***************************
墨子悲丝，杨子泣歧，盖为失其末也，丝之青黑，歧之东西，所以悲且泣者耶，叔和王氏撰次伤寒之论，其所以搀入也，虽云羽异于长沙，亦犹东西其道，而青黑之，呜呼，叔和乎，欲传长沙之道者，而或后之人，时乎命乎，将非其人乎，滔滔乎后之人也，我东洞先生崛起东方于数千载之下，跋涉之勤矣，始得取道于长沙，吾从而游者久矣，乃语余曰，长沙之道也，莫大乎医焉，三代而下，秦及汉，虽有闻人，斯道不可知矣，独有长沙，其骨虽朽，其道存焉，虽道之则存，乃东西而青黑之，所使杨墨悲且泣也，不为不少矣，吾将择其正路之与素丝，汝记之，余曰敬诺，于是数十旬而成也，名曰方极，取义于中极已。
宝历五年乙亥冬十月　长门品丘明谨撰
