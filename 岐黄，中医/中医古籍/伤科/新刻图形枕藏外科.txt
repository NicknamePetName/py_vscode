
原序  ***************************
余少学琴书，雅不请医术，自己未篆渠岁华五，易年来频与四物六君于交，迹复染疮恙，问医渠城，罕得明效。偶于友人箧中，胠获《枕藏外科》一书，传者未审谁何，而依方调治，辄致痊愈，犹以为偶己，而患疮症者靡不各收奇效，始叹是书之妙而神也！万世之若疮患者甚伙，脱仅秘之私囊，毋乃非薄济之。□□□□□□昔袁了凡先生功过格云：传人一方，□□□□□□不浅。遂有刊播志。客有诘者□□□□□□人用心已。但古医书之传，必出□□□不朽。故叔和扁鹊辈，至今脍炙人口。此书□□□名，或寻常方士，浪传世中，似未刊付梓，而□□□□□□知方无音乎！期于响应。古来方书充栋，鲜有如□□□□□□指画覼缕而灵应不爽者，则非庸手能辨可决，奚必标名榜字，始号神医哉！客唯而退，力请公世。余因于薄书之暇，照式绘形，注病于前，注方于后，捐金镌板，葺为一书，俾患者触目朗然，仿依疗治，自收成效，未必非济世之一助也。其中字迹间有舛讹，姑存而不论，庶几郭公夏五之遗意云。
长夏河扎李云骕良斋氏谨识


卷一  ——————————————————————————————————————————————————————————————————————————————————————————

枕藏外科诸症  ***************************
〔第一形图〕
（图缺）
此图内有二病，上名肝脾肺发背，下名莲子穿心发背。肝脾肺发背长一尺，阔八寸，深五寸三分，虽溃至骨而膜不穿者，不死。此症因饮食受湿热之毒，在脾膜之间，然脾至内，易作臭恶脓血，急服追疔夺命汤，次用化毒消肿托里散，再用内托千金散，中敷解毒生肌定痛散，外四边甫铁箍拔毒散，以鸡蛋青或蜜调贴，不时用水湿淘，不可令围药乾燥。暑热天日洗数次，急须内外夹攻，后收口用生肌膏。莲子穿心发背，发于中背右脾，毒若攻心十无一生，急用千金化毒汤日服三四贴，外加围药，不令攻心，一或走透，通背皆肿则不可救，小者可治。夫诸痛疮痒皆发于心火，盖心主血而行气。凡走透疮互，皆有至养成病，急于至疠上打火针三四次为妙。急用化毒消肿托里散，加南星、草乌、木鳖、贝母、大蒜、生姜汁、米醋、日夜敷之，留中头，时以醋润湿，二三日即消。
盖心至血而行气，气滞血凝而或痈疽也。痈，壅也；疽，陷也。痈属阳，大而高窦，六腑不和之所致也；疽属阴，平而内陷，五脏不不和之所成也。
〔第二形图〕
（图缺）
此图名蜂窠发背，宜急治，不急治则穿膜必死。此症头在上发，最为逆恶，十不治一，务要仔细用药，不得缓视切须查忌生冷毒物。急用千金托里散三四帖，复用化毒消肿托里散，外四边用铁箍散，内用生肌定痛散，恐毒攻入心膜也。
〔第三形图〕
（图缺）
此图名散走流注发背，症因风盛生热热极所致。毒因热极乖风而四面沸腾，急宜疏风散热则血和气顺，毒自止矣。然用药如救然援溺，若流走四肢及穿膜必死。
〔第四形图〕
（图缺）
此图名两头发背，似满天星斗，十不救一。此症受饮食之毒致之。气与食冲相合，因虚而成，气虚而走，散，所以疮口开阔，急须内消，亦宜补阳也。外敷神方铁箍散，后用千金内托散，又用二十四味化毒流气饮。疮须用乳香定痛散，亦用仙方红子膏收其脓。
〔第五形图〕
（图缺）
此图名肾俞发背，亦名穿心发背。此症受湿热邪气而成毒，及气怒酒色过度，或饮热酒伤肾，肾中湿热毒壅流于肾俞。急须内外夹攻，服药数帖以解之。后用生肌药。
若阴发而伤肾膜者难治。服药当以柴胡独活汤。
〔第六形图〕
（图缺）
此图有二症，上名脾痈，下名肾俞双发脾痈。发于左膊之间，用灯火粹，打破后服追疔夺命汤，汗出为效。肾俞双发，酒色过度，苦于恼怒，受湿热而成毒。阳发外肿可治，阴发内陷而溃肾膜脓清稀者难治，当服艽活归芍汤。
〔第七形图〕
（图缺）
此图右搭手，发于右肩骨上动辙之处若串左肩难治。宜用掺敷药于外，服汤药于内。或真人活命饮，或千金内托止痛散。
〔第八形图〕
（图缺）
形图左搭肩，发于左肩能动之处，可治难愈，串于右肩尤为难矣。用鸡黄皮及絮焙焦研末，有脓乾掺，无脓清油和敷。汤药同于右。鸡黄皮即肫内之黄皮，絮，即鸡之装食肐袋也。
〔第九形图〕
（图缺）
此图有三症，曰穿心发，曰左肋疽，曰右肠疽。治法俱同。但穿心发发于心，名曰井疽。方书云，井疽如豆大，三四日起，不急治，下流入腹，十日当危。此症因食生冷及自死牛马猪羊毒肉，即结热毒于脏腑，若以气块气癖治之，误矣。此盖寒抑热极而肿也。急用千金托里散，外用神方铁箍散甫定，再用二十四味化毒活血流气饮。
〔第十形图〕
（图缺）
此图背后对心发，盖心火热盛而食生冷，若寒柳热毒，郁极而流走及串肩者，急用疏导心火活血通气之剂，然后用清心定痛生肌药敷之，又服化毒消肿汤，次用千金托里内消散，外四边敷铁箍拔毒散。
〔第十一形图〕
（图缺）
此图男乳蜂窠发胸，通心乳之间。心火盛，热毒迅，急用疏导心火，稍迟则热毒攻心必死。先服化毒消肿散，外敷拔毒铁箍散。忌刀针。再服千金内托散，当归连翘散，疮顶以保生锭敷之，生肌定痛散洗之。
〔第十二形图〕
（图缺）
此图名后心蜂窠发背，灼赤肿痛者可治，若流注两肩则难治矣。内服外敷治法，与男乳蜂窠发背相同。
〔第十三形图〕
（图缺）
此图名两胁发疽，因内伤而气虚，切忌补阳助热之剂，恐热太盛伤骨及膜。宜服柴胡青皮桔梗饮。
〔第十四形图〕
（图缺）
此图鬓际及颈后两边与左右鬓边。初起如核者，急宜取去病根；若脑心发者，热毒上及于脑，四边掀赤肿硬，连于耳项，寒热疼痛，不急救则气血滞，毒炽脓溃头面腐矣。此图五发，为疽，右为瘦，宜服追疔夺命汤四五帖，后服生肌定痛托里散。
〔第十五形图〕
（图缺）
此图乳发，即乳癖，有儿外吹，有孕内吹。有孕以内托流气饮用之，无孕用千金化毒汤，敷以铁箍散，若出脓用生肌定痛散敷之。此症受于肝肺忧怒之郁，悲恩之气及饮食之毒，凡寒暑湿之所成也。
番花榴发乳，曰崖崩者，乳房伤坏矣。三十二三可治，四十以上不急治则危。急用流气饮、托里散、上宣汤，中用解毒生肌散，再服复元通气散。
〔第十六形图〕
（图缺）
此图脑后发疽，大而紫黑色，不急救则热毒流于渊腋，前伤任脉，内攻心肝肺脏，十日危矣。急用化毒消肿托里散及内托千金散，生肌定痛散，痛甚再加乳香定痛散，疮头上敷生肌长肉散，四边敷铁箍散。
〔第十七形图〕
（图缺）
此图耳后友，离耳一寸三分，一名揩口疽又名发颐，其毒其锐，生于致命之处也。以其毒攻喉下，故曰锐毒。其毒上攻连颐而穿口者必穿喉而死。急用千金化毒汤、乳香定痛散，又用二十四味活血流气饮，外敷铁箍散。
石、气、筋、血等瘦，生于头面等处，大如拳小如慄，或软或硬，不疼痛，不发寒热，切忌刀针砭炙，宜服海藻散、破血散，忌一切毒物及生冷、甘辛鱼腥药物。
〔第十八形图〕
（图缺）
此图名九发：曰中府，曰巨阙，曰中脘，曰期门，曰章门，曰天枢，曰丹田，曰关元，曰京门。验其膜之穴而审部其所食何物，看其气之虚实，毒之浅深大小，穿溃出处可治，内伤膜肠大便出脓者难矣！急用千金托里散，化毒汤，追疔夺命汤，二十四味活血流气饮。
〔第十九形图〕
（图缺）
此图人面疮，生肘关节与膝头处。急服流气饮、外不愈者以苦参汤补其肾，又敷解毒生肌定痛散，后用膏药并生肌散甫之。
〔第二十形图〕
（图缺）
此图有三症。臀上生疽，近大小便处难治，生于实处可治，急服内托流气饮。腿上生血□风疮，男上生下，女下生上，顽毒难愈其疮游走，上脚即脚发背，急用铁箍散、苦参丸、二十四味活血流气饮。外臁疮，肾虚，湿热之毒下注，亦脾肾湿热，用苦参丸，敷以解毒生肌定痛散，后用隔纸膏。
附臁疮方：黄蜡五钱，玲珍珠二分，象牙烧质五分，花椒少许，潮脑、香油适量、煎膏，用油纸摊膏，帖上神效。
又经验臁疮神方。头发灰，小酒粬，百草霜，铜绿，以上四味各半酒盅，惟铜绿略少，共和匀调香用桑麻纸摊膏药帖之，不可露药，一张即愈多年成漏者三五日一换，先用茶洗净，帖药四围遮严，切勿漏药，慎之！
〔第二十一形图〕
（图缺）
此图有二病。悬痈肾阴发，乃肾受寒湿，日久郁热，邪凝经络，气血阻碍。宜服托里散。若阴囊肿硬者，虽属膀胱经受病，大约治法亦同，但加车前子、木通、淡竹叶、牵牛、何首乌。
发背脊上长者为黄瓜毒，园者为甜瓜毒，长尺二三寸，皮不红，高突二寸，急痛。上头大者为逆，下头大者为顺。急用千金化毒汤以散热毒，不使成脓，又用铁箍散，以鸡蛋清、蜂蜜、广胶同和黏之，留口泄毒。
〔第二十二形图〕
（图缺）
此图有二症，上两搭，下双搭。即上两搭和臀腿双搭。上搭病源治法列于二十四图内。下双搭若略生上些即肾俞双发，因酒色肆欲，湿郁化热。主阳发在外可治，如发寒热为阴发，阴发伤肾膜，脓水清稀者为血气虚，难治。宜服追疔夺命汤、柴胡独活汤。左右臀腿双发，初起可用灯火打破，急服追疔夺命汤，用千金托里散。
〔第二十三形图〕
（图缺）
此图左上搭，亦名上串，若偏于右胁之间即名脾痈。脾胃不和，气血凝滞。故发肩背脊间能动之处可治，连肩骨串右者难治。老弱者，十不治一。急用千金化毒汤，消肿托里散，后用流气饮，外敷铁箍散、解毒生肌定痛散。疮头用红子膏收其脓水。热天用葱椒汤日洗二三次，再用鸡肫内黄皮及嗉袋烙干为末，湿则揩乾，调麻油涂之。
〔第二十四形图〕
（图缺）
此图右上搭，亦名串上，连肩骨串左者难治。治法与左上搭大同。
附：背搭一切恶疮危者，用鲜桑叶连枝袁烟，将人置板上，板凿一孔，露疮在外，薰片时即化水而愈。
〔第二十五形图〕
（图缺）
此图有二症，上名两搭肩，下名左右胁疽。盖因胃虚气虚而成，切忌补阳助热之药，盖虚而得热，药热虚热愈盛，伤其脾膜也。急用追疔夺命汤，化毒活血汤，外敷铁箍散，顶敷生肌定痛散。日用七宝汤煎洗二三次。
〔第二十六形图〕
（图缺）
此图有二症，上名肩痈搭肩，病源治法参二十五图。
下名穿胁疽，但因风毒入骨日久，觉皮肤麻，骨痛，发于腰胁间。急用化毒消肿托里散，外用铁散，次用千金托里散，上敷生肌定痛散，脓多可用收脓消毒膏。迟则不救。
〔第二十七形图〕
（图缺）
此图对口疽，又名头后蜂窠发，流串肩者名上搭肩，流串背者名偏搭背，难治。上搭肩病源治法列于二十三形图内，偏背搭病源治法列于第一形图内。此对口疽发于脑后，焮赤肿突，急用铁箍散，服追疔夺命汤一二帖，消肿化毒汤、活血化毒汤二三帖。
〔第二十八形图〕
（图缺）
此图佛脑疽，生顶门上，又名鱼眼疔。外敷铁箍散，内服追疔夺命汤二三帖，出汗为度。无汗，可用保生锭，再用飞龙夺命丹。若毒攻心肺三日必死。
〔第二十九形图〕
（图缺）
此图发脑疽，因风前久睡，热毒入脑，发肿，五六日可治，半月二十日迟危矣，恐穿膜通脑也。急用追疔夺命汤、千金托里散，化毒消肿散，外敷铁箍散，中敷生肌定痛散。切忌风入疮口歹毒食发物。入风不治。初起如粒水，四边焮肿醒毒，连于耳顶，寒热苦痛，不急治，毒攻内，血肉腐烂作脓从头中出者必死。
〔第三十形图〕
（图缺）
此图鳅肚疔，在上天蛇头，在脚地蛇头，中节鳅肚疔，指头蛇头指，头侧蛇腮，骨节处为寸，手足通于心腹。急用铁箍散，追疔夺命汤。若三节黑烂必落，或伤命。总之，毒气攻一面，发毒黄者难治。
一方：生黄豆口嚼极烂敷患处，一切蛇头恶毒自愈。疔疽肿毒加绿豆。
〔第三十一形图〕
（图缺）
此图红丝疔又名急疔，先生于手足心腋间，如黄豆大，其色红白，水泡样，根行如箭，一日夜行一尺二三寸，红丝之延，生至口中者死。急用针刺丝头，入四五分，出黑紫血可安。急服追疔夺命汤三四帖除根。
〔第三十二形图〕
（图缺）
此名脉骨疔，又名鱼口疽。生于臂为指疽，往下为鱼口，在手掌后即脉骨疔。根行红丝者为疽，黑者为疔。急用铁箍散，千金化毒汤，中敷生肌定痛散。
〔第三十三形图〕
（图缺）
此图手发背，生筋服之处。十指连心，痛不可忍。色黑而臭者，毒攻心矣，必死；红者可治。先用葱椒汤洗去烂黑肉，敷乳香定痛散，贴乳香拔毒膏，再敷生肌定痛散，服乳香化毒汤三四帖，又用千金托里散排脓生肌。
〔第三十四形图〕
（图缺）
此图脚发背，色黑者死。色赤，消渴病久者生。治法与手同。脚发生于脚后，脱甲疽生于脚趾。甲疽色赤，面不黑，有脓水者可治。初发时急用流气饮，苦参丸、解毒生肌散。
又，用桐油煎无名异一沸，入花椒一撮，次入蓼叶七日取用。
〔第三十五形图〕
（图缺）
此图穿心疔，又名丹疽，生脚底心，串脚面者十不治一。外用铁箍散，中敷乳香定痛散，服追疔夺命汤、千金托里散化毒祛风；如出脓散气者愈，不出脓用血竭点破之。
〔第三十六图形〕
（图缺）
此图有三疽，上名腐骨疽，下名贴骨疽又名鱼肚疽。腐骨疽生大腿，其骨硬肿如石，此多风湿之毒，亦因久坐久眠，受风湿，日久不得发散，其血被污浊而结滞，宜及早治之，迟必腐烂成脓。服千金托里散，若骨外现，高出其皮，不太发热，按之不随手起者，即有脓矣，即用三稜针刺入三四寸，到骨至根。放脓后服下宣散五七帖，见有黄水出即愈。注意病后调养，谨忌百日可也。
贴骨疽（鱼肚疽），久坐久眠、久处湿地，风湿透骨而出，经半月不治，毒必攻心，难矣；若至一月内外不出者，用火针刺出脓血。治法同上。
脚生血风疮、顽毒难愈。其疮游走上脚即脚发背，急用铁箍散，内服苦参丸，活血解毒丸，后用二十四味流气饮。日用葱椒汤洗二三次；桔梗袖叶煎汤浸泡，溺后服九仙散。
〔第三十七形图〕
（图缺）
此图名青蛇咬，又名咬骨疽。生小腿股上，头向上生，攻走入肚者不治，尾向上易治。急宜表治，服二十六味救苦化坚汤，外敷铁箍散，用姜汁、陈醋、猪胆和调，蛇头上用三稜针刺入二寸，出黑紫血方可出针，再将保生锭用酒送入自消。
〔第三十八形图〕
此图肉乌龟，生腹、背、胁。开皮不红，离起二寸。头向上攻，心口疼痛，向下满足如刀割，头左右亦其疼痛。其用针刺其四足尾尻上。用艾炙之，头上多炙。二十四壮即不疼不痛，其龟死矣！但针不可便去，待炷香尽，去之。再服消气化毒汤。
〔第三十九形图〕
（图缺）
此图黄鳅痈，又名黄鳅。生小腿肚皮里。膜外或腿上皮面不红，里硬如石，长七八寸，头大尾小。急用三稜针刺中腹，后刺尾上二寸之处，再刺其头。艾炙头上二三十壮，炷香消尽，方可去尾针。左右背针五七次，不疼不痛便起针。如再动而痛，照前针、灸。治法与三十七形图大同。
〔第四十形图〕
（图缺）
此图老鼠攒，又名脾痈，生于肩胁间，色不红，如鼠，大小不一，七八日不成脓者可治，成脓者十不治一。多生于小儿，盖因受胎毒而又失乳，多啖食不节，米面发气不能克化。此作寒作热，日夜骨蒸，久不安宁，遂生此症。发于皮里膜外，如流注状。先用流气发散之药，后用二十四味化毒流气饮。
〔第四十一形图〕
（图缺）
此图肉蝴蜂，肉刺生遍身或于足间，不红。此蜂一痛，直攻入心口。用七味硇砂散敷之，外用万应膏贴之，勿著好肉。贴三日后取下，其蜂如臭，而后再以万应膏贴之。
〔第四十二形图〕
（图缺）
此图盘蛇疬，又名沿朱疬。因吃刺激物，或吃被蛇虫鼠蝎爬过的隔夜食物而受其毒，遂生此疬。先服三屑散二帖，引从小水出，再服清生散、灵砂散三四帖，如不消再用四五帖。
〔第四十三形图〕
（图缺）
此图小腹痈，又名丹毒痈。生于小腹阴交相对小腹侧缝间，不穿膜可治，与横痃同，若穿必成漏矣。急用千金化毒汤，金龙十宣汤，生肌解毒定痛散，再用乳香隔纸膏，一日换二三次，去其脓。用葱椒汤，天热洗二三次，天凉洗一次。
〔第四十四形图〕
（图缺）
此鱼口疽又名横痃，生腿腕缝间，内臁膀胱上。因色欲过度，走动劳苦或垢精秽气不净，毒攻心肝肾脏，然肝经之伤也。先生下疳，先生便毒，媾精房劳也。其劳动者，先痃作动而后成。急用千金败毒饮，后用当归瓜蒌散内消之，成脓用乳香拔毒膏，不用刀针。
〔第四十五形图〕
此图有二症，上名囊痈，又名肾疽，下名撩膝疽，脚骨疔。肾疽，阴囊下硬肿，受肾、膀胱之寒湿而成。急用千金托里散，外用红子膏。撩膝疽，脚骨疔皆发于肾，治法大同。
〔第四十六形图〕
（图缺）
此图有五症：上名脑心发，鳝贡头，颈后双发，中背搭，下名肾俞命门毒。脑心发，此热毒上攻，四边焮赤肿硬，连于耳项，寒热疼痛，乃毒入脑，血腐脑顶门而出，不住者死。发时急服追疔夺命汤四五帖，后服千金托里散。总之，头中出血，气急痰发者危。鳝贡头又名白秃疮，头匕少节，愈而复发，或湿或干，如诸不应，即用仙方二青草末飞丹散，杆成膏贴，吸出脓，不五七日连药自落，水乾再贴。颈后双发，治法与对口疽同。中背搭治法与右上搭同。肾俞命门毒治法与第六形图同。
〔第四十七形图〕
（图缺）
此图有四症，名曰枷口疽，又名马刀疮，又名缺盆疽，又名锁骨疽。总之，自肩至头或流缺盆，乃手足少阳经，在颊下或颊车乃阳明经受心脾之邪而作也。此贪酒色及怒气之郁，荣卫虚衰，日夜骨蒸，热攻至面、颈项、胸间。急用二十四味流气饮，外敷铁箍散，再服连翘散、化坚汤；如不散，再服千金化毒汤，乳香、沉香、丁香、木香、麝香五香散。
〔第四十八形图〕
（图缺）
此图共十二症，逐一开列于后。顶门痈，受毒攻心，阴阳不和，热气上壅，风热伤于督脉太阳，急用追毒流气饮，后用内托流气饮，或当归连翘散、解毒散，疮上用蟾酥丸，四边敷木香拔毒散，如溃烂用追毒乌金散去其恶肉，以桃花散收功。
赤面疔，脾经受毒，血凝气滞，伤于筋骨，毒气伤肝，风热塞盛，先用狗宝丸，次用追毒流气饮，外用白玉膏贴之。
耳风毒，肝肾风热上壅，先服清肝流气饮、定痛流气饮，若耳痛目晕，先用针刺破耳，后用红玉膏贴之。
肩疽，肝肾膀胱受邪，气血凝，不得流散，先用流气饮、千金内托饮，四边以清凉膏敷贴，中间用追毒膏。
眉发疽，肝肾受邪，血凝气滞，治法同上。
蝼蛄串，有上中下三种。湿毒伤肾，怒气伤肝，先用加味流气饮，经服三香内托饮后，用乳香定痛散。
肚肋痈，大小肠受毒而成。内用加味内托清气饮。肾气游毒膀胱，气欲伤肾，肾实不受，复流膀胱，盖风毒也。用定痛流气饮，内托散。
鞋带痈，寒湿受于下部，用定痛流气颂、内托散、槟榔丸。
脚心疽，湿气凝于肾经，服定痛流气饮、槟榔丸。
〔第四十九形图〕
（图缺）
此图上发背，心肝郁结，怒气伤肝，热毒出背，先服败毒流气饮，不效用护心托里散，再不效急用内托流气饮。
中发背，心经热毒以致肝血凝结，先用败毒流气饮，次用内托流气饮。
下发背，肝脾风热结滞入肾，先用败毒流气饮，次服内托流气饮。
腰疽，胸隔受湿热之邪，注于肝，治法同下发背。
痄腮痛，在耳根后，通于脾肾，因血气凝滞结于夹腮，乃风热之毒也。服清肝流气饮，内托流气饮。
骑马痈，因肾虚，受湿热邪毒于肠经，发即成漏。急服败毒流气饮、内托流气饮、追毒流气饮。
〔第五十形图〕
（图缺）
此图眉风毒，太阳风热，上壅脾经，壅结而成。急用败毒流气饮，次用内托清肝饮及乳定痛散。
耳门痈，肝经风毒，流注阳明，用败毒清气饮，清肝流气饮。
耳根毒，用败毒流气饮，内托清肝饮。
胺痈，怒气伤肝，肝风热毒，塞流入心肾，用败毒流气饮，内托清肝饮。大腰带毒，心肝风湿热毒，注于膀胱、肾经，用清肝流气饮，败毒流气饮，不可用敷药。
脐痛，心脾湿热流入小肠，发于脐中，用内托流气饮，定痛三香饮。
中肘疽，肝经气血凝滞，用内托流气饮，定痛消毒饮。
丁刺毒，心邪结滞，风毒壅血，先用内托流气饮，次用定痛消毒饮。
腿痈，湿热窒结肾经，用败毒流气饮，内托流气饮。
外臁疮，心脾肾之湿热也。先用紫苏流气饮，次用三香和气饮。
里臁疮，浸湿热三邪，阴经血分受伤，急用紫苏流气饮，三香和气饮，外用隔纸膏。
脚发背，肾经受湿，血气凝滞，用定痛消毒饮，鹅油透骨膏。
〔第五十一形图〕
（图缺）
此图脑疽，肾虚热上壅结，急用三香内托散，再用定痛消毒饮。
对口疽，太阳督脉，风热相乘，用三香内托散，定痛消毒饮。
上中下搭手，久忧暴怒伤于内，风热暑湿感于外，心火无肺，气结血凝，用三香内托散，内托流气饮，消毒内托散。
委中毒，肾经寒湿，用加减紫苏流气饮，败毒流气饮。
肾痈，心肾湿热，结聚于腹下入肾而成，用败毒流气饮，清心流气饮。
天蛇痈，心热风湿下行，发于脚趾或手指，治法与肾痈同。不可犯铁。
〔第五十二形图〕
（图缺）
此图项疽，风热犯太阳督脉，心火上炎之极，先用败毒流气饮，次用内托流气饮。
鬓疽，心肾肺胃风热而生，用败毒流气饮，清肺饮。
血风毒生于鼻上，因心脾受湿热，致风热併发，用败毒流气饮。
瘰疬有四种，风、痰、寒、热壅结，用清肺流气饮，不效，消毒流气饮。
结喉痈，因风热结滞在外，独可相喉之门则难治矣。急用败毒流气饮，不效，再用内托流气饮。
臀疽，肾经虚，湿热壅结，急用败毒流气饮，次用内托流气饮。
贴骨疽，肝肾风湿热毒聚于筋骨，肿痛无脓足不任地。用败毒、紫苏二流气饮，不退，再用内托流气饮。
腿游风，小肠受湿热风邪，赤肿游走腿间，用紫苏流气饮，不效，再用内托流气饮。
指刺，风寒热，击搏于心，心血受毒，用定痛流气饮，不效，用托里流气饮。
上下胁痈，肝经风热寒湿伏于肠胃，用败毒流气饮，不效，用内托流气饮。
〔第五十三形图〕
（图缺）
此图破面痈，用追毒流气饮，外用透骨膏贴于面腮红肿处。
锁牙疔，用内托流气饮，亦用追骨膏。
蜂窠毒，病源治法列于十一形内。
对心痈，甚难治，急用内托追毒饮，外用透骨膏。
脐下互，用内托流气饮。
鱼口便毒用土苓散。
左右血海毒，脾肾受邪，用败毒流气饮。
本图内，遗缺破脚痈一症（原注）
〔第五十四形图〕
（图缺）
此图马刀毒，又名鼻疔，防毒攻顶门，急用追毒流气饮。
麻子疔，亦用追毒流气饮。
蚯蚓疔，先用透骨膏，急用追毒流气饮，久延，毒入难治。
穿心疔，乃危急之症，用内托流气饮，稍效用清肺饮。
偏胸毒，用内托流气饮，久延，毒入心难治。
樱桃疮，用消毒流气饮。
手心疔，用内托流气饮。
石榴疮，用消毒流气饮。
人面疮，治法十九形图内。
〔第五十五形图〕
（图缺）
此图破腮疔，鹅掌风俱用追毒流气饮。
鼠盆疽用消毒流气饮。
胁肋疽、肚痈俱用内托流气饮。
肾芒烂至疽用清心流气饮。
腿面痈，用败毒流气饮。
石丹毒，用定痛流气饮。
肠痔粪水通流，用地榆槐花汤。
〔第五十六形图〕
（图缺）
此图租珠痈，用清心流气饮。
鼻痔、血风癣俱用消毒流气饮。
左腿痈，用定痛流气饮。
外便毒，用托里流气饮。右肘根用追毒流气饮。
鹤膝痈，用败毒流气饮。
牛皮癣，用消毒流气饮。
〔第五十七形图〕
（图缺）
此图膏珠痈、右臀痈俱用定痛流气饮。
棘心痈用清心流气饮。
臂腕毒，用内托流气饮。
内便毒，用托里流气饮。
念珠毒，用败毒流气饮。
〔第五十八形图〕
（图缺）
此图念珠疬，用败毒流气饮。
偏胸毒，用定痛流气饮。
腰痈即蜘蛛痈、漏灶、左子刺，三症俱用消毒流气饮。
樱桃痔，用清肝流气饮。
〔第五十九形图〕
（图缺）
此图颈痈，用内托流气饮。
左胁便毒，用内托流气饮。
交骨疔，难治，先用透骨膏去其毒，后用追毒流气饮。
扑招疽，用败毒流气饮。
血丝疔，急用追毒流气饮，仍用透骨膏贴其两头，勿使走串。
气血流注，用透骨膏贴两头，再用追毒流气饮。
〔第六十形图〕
（图缺）
此图肩疔，用内托流气饮。
左肩疽，用败毒流气饮。
右胁便毒，治法同肩疔、臂疔，用追毒流气饮。
铁索疔，先用透骨膏贴两头，后服追毒流气饮。
湿毒流注，腿痈俱用消毒流气饮。
肾痈，用内托流气饮。
〔第六十一形图〕
（图缺）
此图影疽，用内托流气饮，不效，用追毒流气饮。
对口，用清心流气饮。
蜂房发背，危急之症，初起必用开破疮头，急用内托流气饮，仍用透骨膏。
通肝发背、左右牛厄，俱用消毒流气饮。
天蛇头治法列五十一形图内。
内悬疽，一名鸭蛋痈，用内托流气饮，追毒流气饮。
脚心疔用定痛败毒饮，即内消沃雪汤，即乳香化毒汤。
〔第六十二形图〕
（图缺）
此图面上疔，一名冷疔，感于手足久冷，受寒风而发，长如粒米，久成疔毒，用狗宝丸、流气饮，不效，再服追毒托里散。
上下眼毒，心肝风热而成，用清心流气饮。
髭、髯、须三毒，脾胃心肺，因风痰火之邪而生，急用清心流气饮，不效，再服内托流气饮。
胝毒、夹毒、心、肺、三焦湿热痰滞，用内托流气饮，不效，用定痛流气饮。
手心痈，在右，太阴。阳明邪气流于右足厥阴；在左，太阳、少阴火流于左足太阴、阳明，复流注于上而生。盖因喜怒忧愁，风寒湿热，气血凝滞，经络不通，俱用定痛消毒饮，不效，用内托流气饮。
左乳痈，因肝怒血滞，孔窍不利，用内托流气饮，不效，用定痛流气饮。
右乳痈，因风热湿痰搏于脾胃肝肺之间，用清心流气饮，不效，用内托流气饮。
心脏痈，心经热毒奎结，结络不通，用定痛流气饮，内托流气饮。
手腕毒生于掌后，心经受风寒暑热，喜怒惊恐，经络结滞，用败毒流气饮，定痛流气饮，内托流气饮。
便毒，鲤鱼毒，生于腿之左右缝间，此膀胱湿热受于肝肾，用消毒流气饮，内托流气饮，定痛流气饮。
膝腿毒，膀胱受邪，流于脾胃，用紫苏流气饮，若结久成痈，再服内托流气饮，走痛流气饮。
鹤膝风，忧郁湿气，伤于肝脾经骨之间，流传脾胃，用紫苏流气饮，内托流气饮。
脚指毒，肾经受邪，传于阳明经聚处，用紫苏流气饮，内托流气饮，定痛流气饮。
〔第六十三形图〕
（图缺）
此图瘤者，风寒湿热，伤于心肝脾肺肾，传于六腑，壅结经络，留于腠理，血结气滞，日渐增长，或有内溃，自破开裂，将梅花散敷之，外敷以白玉膏，待七日后，取去，即用透骨膏贴之，服流气饮。
粉瘤、面颊瘤受风寒湿热上攻头面，用消毒流气饮，以透骨膏贴之。
肩瘤、乳瘤，忧怒郁结，气血不和，用内托流气饮，鹅油透骨膏。不可开刀。
血瘤，血结气滞，经络不通，热聚而血出不止。用梅花散、白玉膏、透骨膏。
肉瘤，脾邪传聚，毒气逆于肉里，用清肝流气饮。
胁瘤，肠胃变邪，壅滞肉里，用消毒流气饮，贴透骨膏，亦可开刀。
筋瘤，肝经受风热之邪，传脾，逆于筋骨之间，用清肝流气饮。
臂瘤、腿瘤、脚瘤、发疽瘤，四者皆因脾胃湿热，流注于手足之经，用消毒流气饮，贴透骨膏。
〔第六十四形图〕
（图缺）
此图大麻风，邪中血脉，若皮肤不裂，四肢不坏，用花蛇丸，消毒流气饮，以追毒水银膏敷之。不可轻治，切忌色欲、酒、醋、盐、酱、葱、蒜、油、面、腻、食、鸡、鹅、鲜腥之物。淡食淡饮。若眉脱，遍身尽癞，用换骨膏、蛮王酒又名酒仙散、胡麻丸、乌蛇丸、秦艽丸、如圣散。
〔第六十五形图〕
（图缺）
此图发背者，忧苦、寒湿，荣卫两虚，风热邪毒注于筋骨，气血壅阻，湿痰壅滞，元气衰败，用当归连翘散，解毒丸，乳香黄耆散，疮口敷蟾酥丸，四边肿处贴乳香拔毒散，如溃敷追毒乌金散，后用桃花收口散。对口疽治法列二十七形图内。
〔第六十六形图〕
（图缺）
此图发脑者，阳热伏结督脉，毒气上壅，在枕骨端，或风池、天柱之上，赤肿溃痛，逆则黄水，顺则稠脓，与对口、发背同治。外贴神应膏。
〔第六十七形图〕
（图缺）
此图发鬓者，风热壅于阳明、少阳会合之间，连于百会，渐渐赤肿生脓，头眩吐逆，生寒热，盖脾胃湿热毒也。用当归连翘散、解毒丸、追毒散、追风流气饮。
〔第六十八形图〕
（图缺）
此图发髭者，脾胃虚热，心肺风热流注三焦，上攻禾髎之端、承浆之侧，如芒刺，四边肿硬，时麻痹，黄水流，憎寒吐逆。先服当归连翘散，疮口略擦破，贴针头散、神应膏、乳香拔毒散，后服乳香黄耆散。
〔第六十九形图〕
（图缺）
此图䯒臁，肾虚，风寒湿攻于三里之旁，阴交之侧，渐渐脓淫，先用洗毒散洗净，敷麝香轻粉散，外用神应膏，再服当归黄耆散。
〔第七十形图〕
（图缺）
此图紫疥，风湿热中于心肺，发于皮肤，或痛或痒，遍身如疥癣，顶黑心陷，精神昏倦，恍惚似绳牵，生于胸腹，毒盛，呕逆，治法与疔同，已列于六十形图内。
〔第七十一形图〕
（图缺）
此图名火赤疮，又名红丝疮。
火赤疮者，血气虚，风热盛，初如赤疥火燎之形，脓浆黄水流时，沾皮即破烂，先用洗毒散洗之，后服当归连翘散，乳香黄耆散。
红丝疮者，心、小肠风热上乘肺金，疮头红丝贯穿，或痛或痒，血箭红丝到心必死。宜砭刺出血，红丝头行处亦刺出血。贴针头散，服当归连翘散、解毒丸。
〔第七十二形图〕
此图二症：鱼脊疮，骨疽疮。
鱼脊疮，脏中精冷，虚热传筋骨之中，初如癣，破则黄水流，沿生白泡，似鱼脊。先服当归连翘散，乳香黄耆散，疮上贴针头散，乌金追毒散。
骨疽疮，肾经风热，血凝气滞，彻骨肿痛，痒痛烦闷，日久成脓，以针破之，用温经活血汤、黄耆丸、乳香黄耆散，成脓针破，入蟾酥丸、追毒散。
〔第七十三形图〕
（图缺）
此图有四疳，病源治法列于后。
脏腑寒虚，风热注皮而生冷疳。外迹臁□，脓水不干，日久溃深必害人，宜服消风散。
赤晕起因为紫疳，致四肢疥癣而为风疳，风热侵肌而成血疳。治法俱用当归连翘散，乳香轻粉散。
风疳生于穀道之旁，注于豕山之侧，初如癣疥，破时黄水成疮，风湿相搏，遍身皆生，不治之症，用黄耆丸，如圣膏。
〔第七十四形图〕
（图缺）
此图鸦陷疳，胎中邪热气虚，初如钱眼，后溃深如鸦陷，先服解毒丸，以鸦陷麝香轻粉散敷之。
〔第七十五形图〕
（图缺）
此图于发背，风热相侵，血气凝滞经络，发于左手背上，如粟米大，风毒攻心，或痛或痒，遍身麻木，寒热，头眩吐逆，四肢烦乱，神昏目暗，先用当归连翘散、解毒丸，乳香黄耆散去其毒，以桃花散收口。
〔第七十六形图〕
（图缺）
此图有五疔。黑疔，膀胱虚热，肾受风邪，外攻两耳端，初起黑色，麻木，硬如铁石，紫黑，呕吐神昏，心惊恍惚，困倦多睡。先用当归连翘散，外敷透骨膏。
赤疔，心火邪热毒盛，发惊狂，先疏通内毒，用白马蹄香散。
白疔，肺火肠风，热乘虚入，初起白色，外晕泡，咳唾连声，痰涎稠黏，口鼻乾，咽喉燥。先服乳香黄耆散，外贴针头散，蟾酥丸，痛甚，用追毒乌金散。
青疔，肝胆风火注于经络，传入于心，火盛燥，以致心惊舌强，神昏语涩，肾水虚寒作热。用清肝流气饮，清心流气饮，追毒乌金丸，外贴神应膏。
黄疔，风湿热毒在脾胃，起于唇齿口端、人中之侧，色黄，四边麻木，四肢懈怠，烦燥心惊，呕逆。服黄耆汤，乳香黄耆散。
足生火疔，盖膏染之变湿热，风毒安于手足太阴，流注膝下，初如米粒，渐溃成疮，血如败血，又如煤涅，经年骨节疼，累岁不收口，成阴疳疮。先服黄耆汤，乳香黄耆散，疮口敷铁粉散，追毒散，去恶肉，以桃花散收口，痛则用洗毒散洗之。
〔第七十七形图〕
（图缺）
此图阴疳疮，治法与上脚生火疔同。
贴骨疽，治法列于五十形图内。或云，以凌霄花藤敷之。一神方惟取其根，名乌鸦根，敷之可愈。俗名为懒藤是也。
〔第七十八形图〕
（图缺）
此图漏睛疮，肝肾小肠风热上攻，复注于睛内，初起痒痛，渐成脓水流，眼弃日久，睛昏气散，先以黄耆、地骨皮煎汤洗之，服黄耆汤，外贴神应膏。
耳疳，风热入脑，注于小肠经，肾虚寒，浸溃脓水，连年腥秽，以麝香、枯矾、轻粉，研细末吹之。
骨槽风，大肠风热，牙齿疳腐，血流咽喉，连块肿痛，服乳香荜拔散，当归连翘散。
锁喉风，心经热火，小肠风痰壅肺，发于听会之间，注于悬骨之侧，初如瘰疬，后侧痛肿浸淫，服当归连翘散，乳香荜拔散，外用神应骨贴之。
肝热盛，风疬；肺虚寒，脓疬；脾骨风热，实疬；风热攻心，血疬。不破可灸。贴如圣饼，神应膏。
〔第七十九形图〕
（图缺）
此图发乳者，内有湿热结郁，外感风热，生核块在乳房，久结成痈疽，先用当归连翘散，黄耆汤次之，外贴追毒散，神应膏。
〔第八十形图〕
（图缺）
此图外感风邪于血脉之中，名曰火殒，心经内热而成此毒，初生赤色，渐肿串皮，先用当归连翘散，再煎洗毒汤洗之。
缠腰者，肠内血凝气滞，结成痈肿于小腹，先服当归连翘散，解毒丸，次用乳香黄耆散。若已成脓刺破用膏贴；但服乳香黄耆散，自然脓从大小便出，即愈。
水流麻根，肾、膀胱阴虚，心火盛，发于血脉，随处生之。及皮肤破，溃脓呕逆，头痛，痛连百节，用当归连翘散、解毒丸。痛甚，服乳香黄耆散，解毒散。
疥癣，风湿热，心火盛，生虫燥痒，先用升麻和气饮，再用如圣散。


卷二  ——————————————————————————————————————————————————————————————————————————————————————————

枕藏外科诸方  ***************************
〔内托千金散〕
人参　肉桂　甘草节（各五分）　连翘（一钱二分）　当归　赤芍　白芷　川芎　羌活　黄连　皂刺（炒黄）　穿山甲（炒黄各九分）　酒二三盅煎服。
〔千金化毒汤〕
归尾（一钱五分）　赤芍（一钱）　白芷（一钱）　大黄（三钱）　木鳖（去壳）　穿山甲（炒）　乳香　没药　瓜蒌　天花粉（各一钱）　酒水各半同煎服。
〔干金托里散〕
连翘　鼠黏子（各一两二钱）　黄耆（二两五钱）　厚朴　川芎　白芷　官桂（各三钱）　赤芍（二两）　防风　乳香　没药　当归　人参（各三钱）　每剂五钱酒，水煎服。
〔乳香定痛散（即内托清肝散）〕
人参　黄耆　当归　川芎　白芷　甘草　乳香　乌药　防风　桔梗　枳壳　厚朴　生姜　大枣　各等分煎服。
〔柴胡独活汤〕
柴胡（八分）　独活（一钱）　秦艽（一钱）　赤芍（一钱五分）　青皮（八分）　当归（一钱）　贝母（一钱二分）　银花（一钱五分）　天花粉（一钱）　水煎服。
〔真人活命饮〕
贝母（一钱）　防风（六分）　归尾（一钱）　陈皮（一钱五分）　天花粉（三钱）　银花（三钱）　皂角（八分）　甘草节（六分）　乳香（一钱）　没药　白芷　赤芍（各六分）　穿山甲（炒，一钱）　好酒一碗煎服，能饮酒者服后可再饮适量，以助药力。
〔内消散〕
归尾（一钱五分）　赤芍（一钱）　白芷（一钱）　大黄（三钱）　乳香（一钱）　没药（一钱）　甘草（五分）　殭蚕（一钱）　瓜蒌（一钱）　银花（二钱）　天花粉　皂角刺　木鳖（去壳）　穿山甲（壁土炒各一钱）　酒水各半煎服。、
化消肿托里散（即消毒内托饮）
当归　黄耆　天花粉　川芎　桔梗（炒，各二钱）　陈皮（一钱）　红花（一钱）　白芷　厚朴（姜汁炒）　防风（各一钱）　穿山甲（炒，一钱）　水酒共三碗，煎七分，不饮酒者水煎服。
〔解毒生肌定痛饮〕
乳香　没药　轻粉　几茶　青黛（各五钱）　血竭（一两）　龙骨（一钱）　胎骨（二钱）　冰片（五分）　黄连（一钱）　麝香（三分）
〔追疔夺命汤〕
归尾　乳香　皂角刺（各一钱）　没药（一钱二分）　防风（一钱五分）　贝母　赤芍　陈皮　白芷（各一钱五分）　甘草（一钱）　穿山甲（炒，一钱）　银花（一钱三分）　天花粉（一钱五分）　上十三味为片，用无灰陈酒二碗，煎七分。纸餬口，勿令走气；煎药须避鸡犬。病在上，食后服；病在下，食前服。
此方出华佗青囊书中，今刊袖珍方内。人皆忽之，是可惜也。
〔加减铁箍散〕
大黄　白芷　姜黄　天花粉　连翘　急性子　元参　黄柏　黄芩　白芨　白蔹　赤芍　秋华（经秋芙蓉叶）　上十三味等分为末。
〔二十四味流气饮〕
（加姜枣为二十六味救苦化坚汤）
人参　木香　甘草　黄耆　厚朴　柴胡　紫苏　桔梗　枳壳　官桂　槟榔　川芎　白芷　赤芍　藁本　归尾　防风　芍药　元胡　茯苓　五灵脂　陈皮　半夏　黄芩　上各等分用水数升，大沙锅煎服。
〔红子膏（即神应膏）〕
血馀　蓖麻子　巴豆（去壳，各二两）　当归（一两五钱）　松香（五两）　木鳖子（去壳，四十粒）　穿山甲（六七十片）　川芎　连翘　槐子　大黄　苦参　沉香（各三钱）　杏仁　川楝　花椒（各五分）　乳香　没药　丁香　木香（各三钱）　麝香（一分）　俟滴水或珠方可下之。麻油三斤，头发一两，化去渣，柳枝搅匀，入黄丹十八两，成膏。
〔艽活归芍汤〕
秦艽　独活　赤芍　当归　贝母　黄芩　连翘　银花　白芷　羌活　各等分，水煎服。
〔千金内托止痛散〕
人参　黄耆　防风　川芎　桔梗　厚朴　薄荷　官桂　当归（酒浸）　银花　甘草　以上十二味等分，大剂煎服。如不进饮食加香附、砂仁，痛甚加乳香、没药，毒水不干加知母、贝母，咳嗽加陈皮、半夏、杏仁，不便加大黄、枳壳，小便不利加麦冬、车前、木通、灯芯。
〔青皮柴胡桔梗饮〕
青皮　柴胡　桔梗　归尾　白芷　贝母　黄芩　连翘　枳壳　秦艽　独活
〔加减内托流气饮〕
人参　黄耆　柴胡　桔梗　白芷　陈皮　半夏　贝母　乳香　连翘　等分水煎，饭后服。
〔复元通气散〕
木香　茴香　青皮　穿山甲炙　陈皮　白芷　贝母　香附　甘草　上各等分煎服。
〔附一方易满芦〕
青皮　陈皮　生地　熟地　白芷　甘草（各一两）　穿山甲（五钱）　连翘（一两）　瓜蒌（五钱）　银花（一两）　陈酒煎服。
〔海藻散（又名三因破结散）〕
海藻（酒炒）　龙胆草（酒炒）　海蛤粉　通草　枯矾（各三钱）　昆布（酒洗三钱）　松萝茶（三钱）　麦面（四钱）　贝母（去心，三钱）　半夏（三钱）　上药研为细末，每服二钱，陈酒送下。忌鲫鱼、猪肉，五辛生果诸毒物。
〔流气饮〕
紫苏　桔梗　枳壳　甘草　防风　柴胡　川芎　羌活　白芷　芍药　犀角　连翘　独活　当归　各等分水煎服。
〔隔纸膏〕
白芷　川芎　黄丹（炒）　龙骨（煅灰）　螵蛸（用油熬就老松香）　轻粉（少许）　上药共和油成膏。
〔又方〕
黄耆末（五钱）　轻粉　乳香　没药（各一钱）　血竭（五分）　铜绿（一分）　上为末，真香油调成膏，摊油纸上，再用单油纸一层，以针刺孔数十，搏膏药上贴之。一日一换其膏。
〔再方〕
石膏（煅）　桔矾　等分为末，用桐油调成膏，用作隔纸膏。
〔化毒活血汤（即万金夺命汤）〕
归尾　穿山甲　皂角刺　陈皮（各一钱五分）　赤芍　甘草　防风　白芷　天花粉　银花　贝母　乳香　没药（各五分）
另一味，毒在上部用桔梗，毒在下部用牛膝，已溃者用参耆。
〔飞龙夺命丹〕
穿山甲　皂角刺　陈皮　金银花（各三钱）　乳香　没药　赤芍　归尾　贝母　甘草节（各一钱）　天花粉（八分）　白芷（五分）　上药水煎服。
〔化毒祛风散〕
（即定痛流气饮，加香附、桔梗、紫苏）
人参　黄耆　当归　川芎　茯苓　枳壳　乳香　防风　白芷　芍药　香附　紫苏　桔梗
〔九仙夺命丹（又名九仙散）〕
南星（姜制五钱）　半夏（姜制五钱）　枯矾（五钱）　厚朴（姜制五钱）　根光（炒，五钱）　木香（四钱）　人参（三钱）　豆豉（一两）　甘草（三钱）　阿魏（五钱）　糟糠子（五钱）　上研末、糊为饼，瓦上焙乾，每服一饼，细嚼，姜汤送服。
〔七味硇砂散〕
辰砂（二分）　银珠（二分）　甘石（一分）　玛瑙（一分）　麝香（一分五釐）　冰片（一分五釐）　硇砂（二分）　炼硇砂法：硇砂一两，掘地坑一尺五寸，安镜坑底，留空，上以碗盖之。泥周围筑实，三七日镜下空中结黑块，以刀割下；豆腐内蒸化，将汤煎乾，则结成六钱。
〔上宣汤〕
人参　黄耆　白术　当归　防风　白芷　甘草　川芎　官桂　芍药　茯苓　生地　连翘　等分煎服。如身热去官桂加黄芩、柴胡。
〔破血散（即南星膏）〕
大南星杵黏手，滴好醋为膏。依瘤大小贴之，觉痒，切忌手去抓搔。若纸上药干，又换之，频频贴效。
〔苦参丸〕
苦参（四两）　荆芥（一两）　防风　白芷　川乌　赤芍　何首乌　独活　栀子　牙皂　蔓荆子　茯苓　山药　蒺藜　川芎（各四两）　白附子（四两）　上面糊为丸，梧子大，空心服，临卧时酒送五十丸。
〔清心流气饮〕
茯苓　猪苓　木通　泽泻　青皮　防风　柴胡　羌活　香附　川芎　紫苏　赤芍　麦冬　甘草　水煎服。
〔七宝汤〕
鹅管石　明矾　甘草　白芷　黄柏　归尾　银花　上各等分水煎服。
〔乳香化喜汤（即内消沃雪汤）〕
当归　青皮　黄耆　甘草节　麝干　连翘　穿山甲　贝母　陈皮　乳香　没药　皂角刺　天花粉　金银花　木香　上各等分水酒煎服。痛甚加大黄二钱。又方用白芷、白芍各八分。
〔又化毒丸〕
硇砂　辰砂　雄心（各二分）　冰片　麝香（各五分）　轻粉（三分）　蝉退（二十一个）　上药研极细，加蟾酥，丸如绿豆大，每服一丸，放舌上噙自化。
〔如圣饼〕
雄黄（三钱）　人信（五分）　乳香（五分）　酒米糊和饼，如钱大，贴之；如疮破只贴疮边。
〔二青草末飞丹散〕
青黛　铜青　甘草末　飞丹　上各等分为末。
〔败毒流气饮（即内托追毒散）〕
当归　川芎　前胡　羌活　独活　白芷　柴胡　秦艽　连翘　桔梗　紫苏　防风　芍药　甘草　上各等分，姜枣引，水煎服。
〔蟾酥丸〕
蟾酥（大豆许）　白丁香（五十粒）　寒水石（少许）　巴豆霜（五粒）　寒食馒（少许）　蜜丸，绿豆大，每服五六粒。
〔狗宝丸〕
蟾酥（二钱）　麝香（一钱）　狗宝（健康狗内取为妙）　用酒为丸，如粟米大，每服葱白三寸，酒送下。
〔白玉膏〕
甘石（炼末四钱）　龙骨（炼末六钱）　明矾　乳香　没药（各一钱（　白蜡　滑石　石膏（末，各四钱）　猪油（二两）　白胶香（四钱）　将油胶炼化，入众药末为膏。
〔红玉膏〕
龙骨　赤石脂　儿茶　血竭　没药　乳香（各一钱）　轻粉（五分）　冰片（二分）　上药，先将麻油二两，当归五钱，煎枯去渣，再入骨、石、茶、竭四味，又煎一二沸入乳香、没药，煎片刻后入黄丹五钱，溶化冷定，入轻粉、冰片摊贴。
〔三番内托散〕
乳香　木香　丁香　人参　黄耆　紫苏　厚朴　桔梗　枳壳　防风　乌药　当归　芍药　白芷　川芎　官桂　川乌　甘草　上等分，水煎服。
〔败毒流气饮〕
人参　芍药　前胡　柴胡　桔梗　防风　川芎　白芷　羌活　独活　枳壳　各等分，水煎服。
〔内托流气饮〕
人参　黄耆　甘草　厚朴　苏叶　桔梗　防风　官桂　枳壳　乌药（各七分）　木香　槟榔　当归　白芍　白芷（各五分）
水煎，食远服。
〔连翘散〕
黄耆（一钱）　人参（三钱）　甘草（五分）　漏芦（一钱）　升麻（一钱）　乾葛（五分）　连翘（一钱）　丹皮（一钱）　当归（二分）　生地　熟地　白芍（各三钱）　肉桂（三分）　柴胡（八分）　大力子（八分）　防风（五分）　独活（五分）　羌活（一钱）　昆布（三分）　三稜（二分）　莪术（二分）　益智（一分）　麦芽（一钱）　神麴（三分）　黄连（二分）　厚朴（五分）　黄柏（三分）
如马刀毒，去独活、漏芦、升麻、乾葛，加瞿麦。
〔桃花散〕
寒水石（煅，一两）　白芨　白蔹　白石脂　赤石脂（各五钱）　地骨皮（五钱）
〔追风流气饮（即追毒流气饮）〕
紫苏　桔梗　前胡　羌活　防风　甘草　升麻　白芷　益母草　各等分，水煎服。
〔清肝流气饮〕
降心火，生肾水。
桔梗　枳壳　甘草　防风　前胡　连翘　羌活　独活　赤芍　川芎　石羔　荆芥　薄荷　白芷　上各等分，水煎服。
〔加味流气饮〕
苏叶　桔梗　枳壳　乌药　甘草　防风　官桂　白芷　芍药　厚朴　川芎　木瓜　香附　川楝　上各等分，加姜枣引煎服。
〔槟榔丸〕
枳壳　厚朴　槟榔　紫苏　甘草　防风　芍药　陈皮　香附　大腹皮　上各等分，加姜枣水煎服。
〔护心托里散〕
乳香　木香　人参　黄耆　当归　川芎　白芷　甘草　乌药　官桂　防风　桔梗　枳壳　上各等分，水煎服。
〔追毒流气饮（即内托追毒加减）〕
紫苏　桔梗　枳壳　甘草　防风　羌活　柴胡　白芷　芍药　犀角　连翘　独活　当归　川芎　上各等分，水煎服。
〔定痛三香散〕
乳香　木香　香附　人参　当归　川芎　乌药　防风　甘草　官桂　黄耆　桔梗　枳壳　厚朴　白芷　玄胡　芍药　上各等分，水煎服。
〔土苓散〕
土茯苓（二两）　五灵脂（一钱）　大黄（五钱）　姜黄（三钱）　穿山甲（土炒，一钱）　木通（一钱）　木瓜（一钱）　米仁（一钱）　防风（一钱）　人参（三分）　归尾　牛膝　生地（各一钱）　皂角（一钱）　赤芍（七分）　上水煎服取汗为效。
〔清肺饮〕
连翘　川芎　白芷　黄连　黄芩　荆芥　桑皮　苦参　山栀　贝母　甘草　上各等分，水煎服。
〔地榆槐花汤〕
升麻　陈皮　甘草　连翘　生地　秦艽　蒲黄　荆芥　当归　天花粉　槐花　地榆　上等分，水煎服。
〔白花蛇丸〕
白花蛇（去头尾，酒浸三日去骨）　白附子　牛膝　当归（酒浸，各一两）　何首乌（三两）　羌活　殭蚕　防风　独活　荜拨　蔓荆子（酒浸，各一两）　石菖蒲（二两）　赤芍　苍耳子（各四两）　甘草（炙，七钱）　川芎　雷丸　威灵仙（各二两）　枳壳　乌药　皂角（各一两）　雄黄（五钱）　苦参（酒浸一两）　上药晒乾为末，蜜刃如梧桐子大，每服五十丸，空心，酒送下。
〔换骨散〕
白花蛇　乌蛇　地龙（福建蚯蚓）　当归　细辛　天麻　白芷　荆芥　威灵仙　蔓荆子　菊花　苦参　沙参　木贼　不灰木　蒺藜　甘草　天冬　赤芍　菖蒲　定风草　胡麻　木鳖　何首乌　苍术　川乌　上药各等分为细末，每服五钱，空心酒送下。
〔胡麻丸〕
胡麻（十二两）　苦参　荆芥（各八两）　何首乌　防风　灵仙（各八两）　甘草（六两）　菊花　蔓荆子　石菖蒲　蒺藜（各八两）　上药研末，每日服三次酒送下。
〔秦艽丸〕
秦艽　川椒　人参　茯苓　蔓荆子　细辛　草河车　蜂房　麻黄　白附子　乾姜　木香　桔梗　桂心　独活　当归　羌活　黄芩　天雄　石楠　杜仲　白芥子　柴胡　猪膏骨　乌豆　甘草　川芎　防风　上各等分，酒浸，日饮三次。
另用白附子，川芎，荆芥各等分，马鬃灰五钱，和香油熬，擦头面即生鬚发。
〔当归连翘散〕
当归　花粉　连翘　大黄　芍药　金银花　黄花地丁　生地　刘寄奴　上各等分，姜三片为引，取泻。
〔乳香黄耆散〕
乳香　没药　黄耆（各五分）　丁香（二钱）　芦花（四钱）　沉香（三钱）　木香（五钱）　上药为细末，每服三钱，温开水一盅。或煎六分，空心服。若口渴喉干，大便乾小便赤，则去丁香加大黄、川楝各一钱。
〔柴苏流气饮〕
紫苏　桔梗　枳壳　厚朴　甘草　芍药　白芷　陈皮　槟榔　香附　大腹皮　上各等分，水煎服。
〔透骨膏〕
蟾酥（五分）　大茴香（一个）　钢砂（三钱）　麝香（一分）　巴豆（十粒）
上为细末，用小瓷瓶收藏，每用药刺破疮头，点。不效，可加轻粉二钱，同入为末。
〔又方〕
蟾酥　硼砂　轻粉　巴豆（各一钱）　蜗牛（二钱）　麝香（一分）　先将巴豆研如泥，次入蜗牛、麝香，再研后入各药。研极细末，以小瓷瓶收贮。每用少许，以乳汁化开，先用针轻轻拨破毒头，挑药粒纳干疮口，外用清凉膏贴之。此溃脓药外科不可缺者。
〔梅花散〕
寒水石（一两）　龙骨（二钱）　黄丹（三钱）　血竭（一钱）　上研为末，收藏备用。
〔追霉水银膏〕
水银（一两）　皂矾（七钱）　白盐（五钱）　朱砂　胆矾　火硝　鹅管石　滑石（以上五味各三钱）　上药研极细，置广锅内，上以土碗盖好，酒水各半细泥封口，不可露缝，上放瓦一片。锅底用文武火炼三炷香，提出候锅冷，或火炭化了不可提锅，以刀轻轻刮下，鹅毛扫之。锅中异有不尽者，又用水银、皂矾　白盐，同研再异，其下脚亦可同入再异。干则少加水几点，不可太湿。其锅底粗者，可擦疥癣，小者以火煅寒水石、石膏充之。
〔蛮王酒（又名酒仙散）〕
麻黄　木鳖　胡黄连　鼠黏子　枸杞　防风　蔓荆　蒺藜　瓜蒌　苦参　轻粉　上各等分，然若前药用一两五钱，只可入轻粉一钱。每服五分，服三次，鼻气出即效。
〔乌蛇丸〕
乌蛇肉（酒浸，四两）　露蜂房（炙，一两）　苦参　槟榔　桃仁（各五钱）　白蒺藜（炒，五钱）　朱砂（二钱五分）　无名异　雷丸　雄黄（各五钱）　皂角（炒，五钱）　胡麻（四两）　黄耆（一两）　蛤蟆头（一个）
上为末，用皂角十片煎膏和丸，如梧子大，空心服，每次四十丸，酒送下。
〔如圣散〕
荆芥　蔓荆子　大力子　苦参　玄参　厚朴　枸杞　白芷　防风　木鳖　胡麻　威灵仙　桃柳枝水浸洗之。
〔解毒丸〕
大黄　黄芩　连翘　栀子（各五钱）　滑石（一两）　上为末，水丸，姜汤送下。
〔麝香蟾酥丸〕
麝香（五分）　明信（二钱）　雄黄（一钱）　轻粉（五钱）　乳香（五钱）　巴豆（十五粒，去油）　白凌饭石（三钱）　上为末，用水和丸如绿豆大。服用量多少视人大小而定，每服姜汤下之。
白凌饭石，如鸡鹅蛋大，黑白青红点相间，甚松脆，惟岳阳楼下有之，涧溪亦有。
〔乳香拔毒散〕
黄柏（二钱）　黄芩（二钱）　地骨皮（一两）　乳香（一钱）　没药（一钱）　上为细末，井水调敷。
〔追风流气饮〕
紫苏　桔梗　枳壳　当归　川芎　白芷　柴胡　防风　羌活　独活　犀角　芍药　连翘　甘草　上等分，水煎服。
〔洗毒散〕
麻黄　地骨皮　蛇床子　紫花地丁　煎汤温沐。
〔当归黄耆散〕
噹噹　黄耆　银花　芍药　大黄　陈皮　紫花地丁　甘草　上等分，姜三片，水煎服。
〔乳香轻粉散〕
乳香（一两）　白矾（三钱）　轻粉（五钱）　没药（一两）　麝香（五分）　上共为末，敷疮口。
〔消风散〕
荆芥穗　炙草　人参　白殭蚕　白茯苓　防风　川芎　藿香　蝉退（各二两）　陈皮　厚朴（姜制）　羌活（各五分）　上共为细末，每服三钱，清茶调下。
此药治一切风热癣疥，瘙痒发热，或头皮肿痛，头目昏眩，鼻流清水，喷嚏声重，耳呜诸疝。
〔鸦陷麝香轻粉散〕
枯矾（五分）　轻粉　红丹（各一钱）　麝香（少许）　老鸦毛烧灰存性（五分）　上为末敷之。
〔铁粉散〕
红丹（一两）　生铁粉（二两）　轻粉（五钱）　松香（五钱）　麝香（一分）
上为细末，清油调贴。
〔追毒乌金散〕
巴豆（五钱）　寒食面（一两）　金墨（一锭）　面用水调糊状，包于巴豆之外，文武火烧黑，研末干敷。
〔追毒散〕
巴豆（五钱）　雄黄（三钱）　绿豆粉（一两）　共为细末调敷。
〔针头散〕
人信（五分）　乳香（三钱）　没药（二钱）　上为细末敷疮口
〔麝香轻粉散〕
轻粉（五钱）　乳香（一两）　没药（一两）　麝香（五分）　飞矾（五钱）　上为末敷之。
〔黄耆丸〕
黄耆（一两）　附子（四钱）　茴香（七钱）　兔丝子（一两五钱）　上细末，酒糊为丸。
〔如圣膏〕
巴豆（三钱）　当归（五钱）　轻粉（二钱）　上细末，清油八两，熬至滴水成珠；去渣，入黄丹三两，文武火收之。
此膏治一切风疳疥癣，痛痒恶疮，终年不愈者。
〔乳香荜茇散〕
乳香　天麻　防风　草乌　荜茇　细辛　川芎　硼砂　薄荷　麝香　上水煎，口噙。
〔升麻和气饮〕
当归　陈皮（各一钱五分）　枳壳（面炒）　芍药（酒炒）　半夏（制）　桔梗（炒）　白芷　乾葛　白茯苓　炙草（各一钱）　乾姜（炒）　大黄（各五分）　升麻（三分）　苍术（米泔麦酒炒，一钱）　水煎服。
〔又乳香黄耆散〕
乳香　没药（各五分）　黄耆（去壳）　人参　甘草　川芎　归身　芍药　陈皮　麻黄（各一钱）　粟壳（去筋膜蜜炒，一钱）　上煎服。
此方治一切痈疽发背，诸毒疔疮，疼痛不可忍者。未成者速散，已成者速溃，腐败脓毒，不假刀砭，其恶肉自然脱落。并治打扑损伤，筋骨疼痛。
〔神应膏〕
蛇退（三条）　发灰　乳香　没药　雄黄　血竭（各一两）　当归　防风　羌活　独活　木鳖（各一两）　上入油一斤，加猪脊髓，桃柳槐枝，熬油焦黑，滤起，再入锅内加黄丹半斤，收好备用。
〔又如圣散〕
川芎　桔梗　薄荷　硼砂　甘草　上为末，敷疮口。
〔玉屑妙灵散〕
滑石（研细为粉）　每服一钱，煎木通汤送下。
〔香胆散〕
木香（一钱）　黄丹　枯矾（各五钱）　轻粉（二钱）　上药为细末，用猪胆汁拌匀，晒乾，再研细搽患处。
〔黄耆汤（治疮，退风湿热）〕
黄耆（锉）　黄芩（去黑心）　麦冬（去心，焙）　芍药（各一两）　甘草（炙锉，五钱）　生地（四两）　半夏（五钱）　当归（四两）　大黄（锉炒）　石膏（碎）　川芎　人参（各一两）　上锉如麻豆，每服五钱，用水一盏半竹叶七片，煎至一盏去渣，空心温服。
〔又乳香定痛散〕
治诸疮疼痛、溃烂诸药不应，有效。
乳香　没药（各二钱）　滑石　寒水石（煅，各四钱）　冰片（一分）　上为细末搽患处，痛即止。
〔又内消散〕
银花　知母　贝母　天花粉　白芨　半夏　穿山甲　皂角刺　乳香（各一钱）　上水酒各一碗，煎八分，病在上饭后服，病在下饭前服。药渣捣烂加芙蓉叶细末一两，白蜜五匙，同调敷疮上，一宿自消，重者再用一服，忌口立效。
〔附罗氏保主锭〕
治疔疮发背瘰疬及一切恶疮。
金脚信　轻粉（各二钱）　雄黄　硇砂（各三钱）　麝香（一钱五分）　蟾酥（一钱）　巴豆（四十九粒，另研，文武火炮。）　上药研细末，用黄蜡五钱熔开，将药末和成锭子，冷水浸片时，取出锭子捏作饼子，如铜钱大。将疮头拨破，每用一饼，次用种应膏，后用托里散，若疮毒入腹危者，服破骨丹。
世传疔疮心有一条红线，所至之处针出血，然后敷药。
