
自序  ***************************
窃稽医之为道，奥妙无穷，一十三科皆由内出，其中神化精微，非片言可明其旨者。若夫扑跌金枪，取割铅码，世之传其方术者实不乏人。要知指明穴络、按定方位者，殊落落也。多见庸流术士，诡诈欺心，假渔利而眩矜能，视生命而同草芥。抑或偏见偶存，怀怨仇而不肯就视，需索稍拂，乃袖手以旁观。此皆失古圣之良，非仁人之用心济世者也！余家藏秘传青囊集一部，内载针刀灸法之巧，寒热虚实之详，罔不层次井井，爽若列眉。惟恁诀穴以定吉凶，按穴络而分部位，依法施治，又何必取灵验于他方哉！愚简练揣摩，非敢肱经三折运用之妙，亦惟期在于一心。投军以来，施治不一，所经针砭，应手生春。
光绪丙戌仲冬昭潭松柏林虎臣氏黄廷爵序

凡例  ***************************
是书所录生平验良方，拣选精要，所用者独存一览无馀他求矣。
药性只一、二句，多则三、四句，用者必详。
接骨难道说，古称挪接。定要分清断处，前后高低，总要崩低处套正，方可挪捻，腕节皆同，响声不住方可接上，形复如初。观察左右一样平正，方可罨药。用毒油膏敷上，皮纸包缠，再加杉木皮去粗宜软，布帛条捆夹绑上，或竹片亦可。如不平正，皮纸折贴，外用绵带加捆。过七日开看，接骨如初方可松夹。尚有响声不平，照前罨药，再夹数日。如腕节挪套只可以布帛包缠，不要上夹。细心照法，视若权衡。
取铅码枪子剖毒，总之刀针砭刺，定要分清穴络经路。针刀不宜横刺．查明逐日人神、血忌。若不查明，恐伤血络，徒劳而无功也。若铅码枪子，随伤随取无忌。
扑跌之人不可专攻瘀血，总求其源，固其本。用四物加苏木、粉红花兼调瘀血，照部位、穴路分加引经药主之。老幼虚弱之人，用四物或独参汤，或八珍加苏木、红花可也。
扑伤吐血不可服参，亦不可破血，宜犀角地黄汤入归尾、甘桔、红花、陈皮、童便下。或凉血地黄汤二三剂后，连服十三太保、夺命丹，数剂而愈。
扑跌时不省人事，何其绝速，曰：血闭也。如心头尚有热气，脚大拇指后冲阳、太冲、太溪三脉有动，速将伤人踞地盘坐，将辫捻提，将伤人大便抵紧为要。速取半夏、南星末吹入鼻中，或二乌散急救之。或将稻草一二把，烧至避风静室，去灰倾尿一桶，上设席一床，以伤人面扑向地，扶好，被盖，将粪门抵紧，旁人不得高声，恐魄散难救，使热气冲开毛窍，气行血活。如牙关紧闭，打去一齿，抖蜜葱汁擦入两腮、牙根处，取闹杨花吹入喉内。活后用甘草汁和姜汁并灌解之。或用半夏、南星末，男左女右填塞鼻门，随服白马尿一二匙，和白糖更妙。或童便、大人溺，宜多服以免污血攻心。虚老人四物煎汁鼻下薰之，服加苏木、红花，鼻吹七釐，夺命丹兼可服也。如皮伤肉破，玉真散调涂。凡新损陈伤传经之后，为呕吐难医。药虽无假，亦难起死回生也。
金枪之伤，恐血出多，四物加味或八珍兼理，不可破气血为要。如外感风寒九味羌活、冲和汤分引经药主之。倘出血不止，急选卷后止血方。按四卷金枪神药治之，万无一失。


上卷  ——————————————————————————————————————————————————————————————————————————————————————————

药性赋  ***************************
药有五味，性有温凉。方知加减，变化多端。题纲总领，熟读宜参。通经活血，刘寄奴草；行血定痛，王不留行。法炼广生，花雨石不可多服；恶血攻心，得马溺真似活神。半夏止血，能走能散；土鳖活血，通络通经。骨碎补主血气，断筋折骨皆有效；川续断理筋骨，补肝益肾用之灵。泽兰行损伤之血，紫草通九窍之关。桑寄疗疼舒筋，活血有灵；白芨理败死肌，并涂火伤。然铜火煅醋炙，挪接医骨有效；海马足膝骨痛，舒筋骨断有灵。威灵仙医折伤颇效；山甲珠达病所称奇。乳香定诸经之痛，已溃忌服；没药医疮腐之脓，血虚忌之。石菖蒲利窍除肿；远志肉上达于心。麒麟结和血污之上剂，真同仙授；五灵脂理气血之刺痛，如用手拈。红花破血，多服不止而毙；田七散血，重用化血而亡，山稜破一切血凝气滞而有据；莪术破一切瘕症达窍而有恁。当归拈痛，头能止血，尾梢破血，全用安营。苏木医新旧之恶血，能升能降；沉香除心腹之气逆，降亦能升。桃仁缓肝气而生新血；生地凉血脉并定痛宁。茜根有名血见愁，蚤休七叶草河车。金银花消热毒故无禁忌；自芷梢排疮脓妙且生肌。天南星、生半夏童便调服可活，塞鼻门神效方奇。生川乌和草乌并星半研兑，合敷尤良。川仲除腰膝骨冷；破骨纸补骨有灵。五加皮腰膝骨痛之用；海桐皮逐风湿宜求。槐实、槐花而凉血；辛夷木笔窍能通。黄柏消瘀热之上剂；黄芩活水而治乳痈。知母能除热便；贝母润肺消痰。麦冬调中定魄；天冬益气养肌。生黄耆排脓托里；西党参补气培中。白术能治头眩，益津补土；藁本可通头顶，而至会阴。桂枝通节而止汗；厚朴益气而宽肠。荆芥血晕治头痛，炒黑止血；薄荷破血而通关，亦搜肝风。羌活除百节之骨痛，防风搜肝肺之邪风。桔梗消瘀疗胁疾，苍术除湿解郁灵。木通利窍施用，通草除闭难行。元参除无根浮游火毒；前胡疗乳膈肺热极灵。防己开窍疗湿热；秦艽风湿遍宜求。生栀子凉心肾，鼻衄可服，炒黑亦理三焦；红柴胡退诸热，少阳要领，酒炒活血平肝。枳壳破至高之气，有传道之官；枳实破积风之势，有倒劈之威。人参补元气，吐血禁用；丹参破宿血，腹痛有灵。首乌宽筋治损；茯苓利水宁心。赤芍除红退肿；白芍和中敛阴。香附血中气药；藿香快气和中。川芎祛风医头痛；明麻通血定诸风。沙参退皮间邪热，补阴而治阳；苦参救金枪有功，非大热敢投。消瘀恶血须用羚羊角；治腰膝冷快觅真鹿茸。丹皮排脓破血；连翘清热诸经。板蓝、射干喉红咽肿；豆根、牛子消毒利疼。明雄化血成水；赤豆散毒如神。木瓜止呕医脚气；泽泻治乳而生阴。地榆止金枪之血热，汁涂火疮极妙；麻油调诸药解燥杀虫，除毒尤良。白蜡生肌而润燥；黄蜡定痛宜合膏。花粉、黄柏生津降火；芙蓉、茶花兼调火疮。牡蛎涩肠医腹胁：朱苓解毒利便难。车前利便而明目；苡米益气而舒筋。栝蒌退热圣药；虫退乳痛肠鸣。胡麻疗风，生肌长肉；僵虫搜风，行走如云。甘松、山奈心腹痛，理气醒脾颇效；大茴小茴治阴疝，能暖丹田。郁金、姜黄祛风，而破血速；降、沉、檀行瘀，可敛金枪。青皮兼能发汗，性颇猛锐：陈皮觉无峻烈，颇得中和。阿魏气臭而止臭；藤黄消瘀而退疼。梅片能走而能散；神丹能降亦能升。熊胆凉血喉眼宝；珍珠败肌可转鲜。虎骨驱风而壮骨；犀角定狂而疗风。协和诸药甘草无二；发邪避恶朱砂无双。海螵蛸燥脓收水；桑螵蛸益精何忧。箭头入肉医附骨，并是推车客；恶毒医疮敷跌损，本草即蟾酥。白蜜和药而解毒；黄丹治痛炒黑传。密陀僧镇心，合膏主灭斑痕；橄榄骨磨涂，面伤无迹无踪。秦王试剑一名鹿蹄草；紫贝龙芽又名蛇含。落得打即名碎碎纷，实名长生草；血山七又名金不换，即是草河车。象皮合金枪之要药：龙骨长肌肉之仙丹。此其大略而言，以便学者熟记。

血忌图  ***************************
行刀须明血忌
正丑二未三寅
四申五卯六酉
七辰八戌九巳
十亥十一逢午
腊子不宜针刺

尾神图论（行年至此不犯则吉）  ***************************
尾神图，一岁起坤，二岁到震，十岁至中宫，数顺情几十几岁，到处不犯则吉，行刀针灸均不可犯部位。圣人所起，合看逐日人神血忌，查阅天干部，合之吉则吉。
尾神所载有根由；
坤内外踝圣人游。
震宫牙端分明记；
巽位还居乳口头。
中宫肩骨连尾骨；
面目还从乾上留。
手肘兑宫难砭灸；
艮宫腰项体也须。
离宫膝胁针刀免；
坎肘还连肚足求。

天干论  ***************************
甲不治头乙耳喉；丙肩丁背与心求。
戊巳脾腹庚腰肺；辛膝壬当肾胫收。
癸日不宜治手足；十干不犯则无忧。

人神地支论  ***************************
子踝丑腰寅在目；卯面辰头已手属。
午胸未腹申在心；酉背戌头亥股录。

逐日论  ***************************
初一十一二十一，大拗鼻头手小指。
初二十二二十二，外踝发际外踝位。
初三十三二十三，股内牙齿足股肝。
初四十四二十四，腰间胃腕阳明手。
初五十五二十五，口舌遍身阳明足。
初六十六二十六，手掌胸前又在肠。
初七十七二十七，内踝气冲并在膝。
初八十八二十八，十腕股内并阴属。
初九十九二十九，在尾在足膝胫后。
初十二十三十日，腰间内踝足觉觅。
太古相传真莫犯；世间不犯皆为吉。

大赦图论  ***************************
其法，年上起月，月上起日，如正月建寅，寅上起日，一日一位数，顺行遇吉则吉，亦可以回避出外，可定吉利，万无一失。
子午皇恩大赦图，丑未双雁入青云。
寅申登甲秩马上，巳亥弓弦半折明。
辰戎带枷出入狱，卵酉麻绳自缚身。

脚三脉图  ***************************
冲阳脉脚背上五寸骨间动上，去骨三寸属土。盖土者万物之母，故脉不衰胃气犹在，病虽危犹可生也。
太冲脉足大拇指后二寸。东方木生物之始，不宜衰，则生生之机尚有望也。女人专以此脉为主。
太溪脉肾，在足内踝骨跗后孤骨陷中动。盖水者天一之元，不宜衰，尤未绝即危尚可活也。

接骨治伤方药  ***************************
黄氏青囊全集秘旨
〔接骨药法〕
治一切取割铅码、枪子、硫黄、硝毒、火疮肉烂，挪接痛甚等症，神验神效。
●异人传授毒油神膏　除红退肿止痛妙极。凡治一切金枪损破，杀虫止臭，退红除肿，屡验如神。此膏头部禁用，入口伤人，慎之慎之。
香油（一斤）　藤黄（二两，熬枯，去渣）　入白蜡（二两）　亦有加紫草、苏木、生地、红花、川柏、归尾，接骨至妙。凉血生肌入四六、甘石、龙骨粉、象皮、云连、川柏、白芷。拔毒生肌入甘石　红粉。涂火疮入轻粉、梅片。
●圣灵接骨丹　一取老伤铅码先敷此药，半日去药行刀挪接，敷过半日再挪接，接后用毒油膏加味敷。
生半夏（八钱）　生南星（五钱）　生川草乌（各三钱）　白细辛（二钱）　胡椒（二钱）　蟾酥（一钱酒化）
●二乌散　不省人事吹鼻，服九分。酒兑接骨服，接后用甘草汁、姜汁和服，急灌解，不可乱用。接骨先敷半日，去之后挪接，照圣灵丹法。
闹杨花（五分）　胡茄子（一钱）　姜黄（一钱）　麻绒（一钱）　生川草乌（各一钱）
●儒门事亲接骨方
灵脂（五钱）　白芨（一两）　小茴（二钱）　乳没（各五钱）　米炒焦煮粥，香油合调。
●夜合木接骨方
合木皮（一两）　归尾（一两）　然铜（五钱，醋炙火煅）　乳香（五钱）　川芎（三钱）　赤芍（八钱）　白芥（五钱，炒黑）黄蜡酒化，汁服渣敷。
●续断丹散
续断（五钱）　骨碎（五钱）　甜瓜子（五钱）　红花（五钱五分）　然铜（三钱）　田山七（一钱，研）　八稜麻（五钱）　角弓膏（三钱）　白蜡酒化，汁服渣敷。
●四生散
生川草乌（各二钱）　竹子青（五钱）　防风（三钱）　红花（二钱）　续断（三钱）　骨碎（三钱）　赤芍（三钱）　生半夏（一钱五分）　生南星（一钱五分，炒）　红曲（二钱五分）　川柏（三钱）　生地（一两）　灰面（五钱，炒黑）　葱汁和灰面红曲，熬汁，调服渣敷。
●碎骨断筋接骨方
骨碎（五钱）　归尾（一两）　川芎（三钱）　乳末（一两）　嫩松香（五钱）　广木香（一钱五分）　白蜡（一两）　古钱（三文，火煅醋炙）　香油熬化，蜡调敷。
●无名异散
无名子（八钱）　甜瓜子（五钱）　乳没（各六钱）　牡蛎粉（五钱）　黄米（炒黑）　熬膏，和药贴之，包捆。
又方
螃蟹抖溶，汁服渣敷。
又方
海桐皮（二两）　鲜用抖汁服，渣敷。
又方
檬栊树根皮（一两）　水桐树根皮（一两）　苎根（一两）　榆树皮（八钱）　桐子树根皮（五钱）　杨柳叶（六钱）　或红根皋弓取面皮（一两）　或鱼漂煮汁捣溶，入灰面一两炒黑、乔麦粉一两炒黑熬膏，合抖敷捆。
●接骨服药方
《千金秘诀》异人传「海上方」。
烧黄麻（五钱）　烧散发（五钱）　乳没（各三钱）　研，酒兑服。
●朱砂散
真豆砂（一钱）　皋弓角（二钱，烧）　研，酒兑服。
●赵真人方　刀伤火疮，香油调敷
白芨（一两）　然铜（二钱，醋炙火煅）　石膏（一钱五分，醋炙火煅）　研，酒兑服。
●接骨断筋报捷方　无力不服可
真龙骨（四钱）　象皮（二钱五分，炒）　虎骨（六钱）　猴骨（三钱）　然铜（一钱，火煅醋炙）　骨碎（五钱）　活土鳖（七只）　抖研，加参蒸水，酒兑。
附方
鹗骨（三钱）　或鹰骨（醋炙）　古钱（十枚，醋炙淬火）　红花（一钱五分）　甜瓜子（二钱）　乳没（各二钱）　共研酒兑
一嫩松树根（半斤），熬汁酒兑。
一粪砖（醋炙）　便屑　老古钱（醋炙）　研，酒下三分。
一赤屑铜（醋炙碎如粉）　丝头子（烧灰）　研，酒兑五分。
一破损内有碎骨难出，披针刺开钳取，如难尽出口小，用七贤丹化腐拔提膏盖。或用田螺抖溶，酒糟敷，中留一孔。吕祖传贴其骨自出。
〔吹药法方〕
●通关散
不省人事
白细辛（一钱）　牙皂（一钱）　石菖（一钱五分）　生半夏（三钱）　生南星（一钱五分，炒研）　蟾酥（一钱五分）　元寸（八分）　合乳（收听用）
●七釐散　吹服每七釐或搽涂可。
田山七（一钱）　豆砂（五分）　梅片（五分）　乳没（各一钱）　儿茶（一钱）　红花（一钱五分）　猴结（一钱五分）　研末
●八釐散
巴豆霜（一钱）　乳没（各一钱五分）　生半夏（三钱）　西砂头（一钱五分）　归尾（五钱）　正明雄（一钱五分）　土别（九只）　香瓜子（二钱）　血竭（一钱五分）　无真山羊血或田七亦可，研、酒兑八分。
●九分散
制马前子（三钱，去毛）　麻黄（二钱，去节）　乳末（五钱）　合研，重便下（九分）。
●闹羊花散　不省人事，遍身如冰，将药吹入鼻内。牙关紧闭打去一齿，吹入喉内，三分，急活用甘草水姜汁解醒，闹羊花俗名老虫花。
闹羊花（三钱）　生半夏（二钱）　生川草乌（各三钱）　桃枝（四钱，切碎）　马前（二钱，去毛）　生南星（一钱五分）　合研极细，晒乾再乳，任用。
●玉真人散　如破伤风酒调涂，每服三钱酒兑，头面最宜。
白附子（五钱）　生南星（二钱）　防风（五钱）　明麻（五钱）　羌活（五钱）　白芷（一两）　研细
附方：遍体可用。
白木耳（一两，焙）　苎麻（五钱，烧）　共研，苏木一两煎水服或韭汁、童便兑。
又方　手足处最妙。
松根节一斤切片炒至烟尽，嫩松根亦可，酒煮汁服。
又方
仙桃草　此草出广西阳朔一带，八九月内採之。阴乾为末，酒下一两。
●四物汤　遍身痛，血虚之人可也。
秦尾尖（三钱）　川芎（一钱五分）　赤芍（一钱五分）　生地（三钱）　加苏木、红花各一钱，气虚之人或入西洋参（五钱），可也。
●八珍汤　遍身伤，老人气弱气虚之人可用。
西洋参（一钱五分，腹痛用丹参）　漂苍术（一钱五分）　茯苓（二钱）　甘草（八分）　归尾（三钱）　川芎（一钱五分）　赤芍（一钱五分）　生地（三钱）　入苏木（一钱），红花（一钱）。
●犀角地黄汤　吐血、下血或狂，大热不宜，破气用之。
明犀牛角（二钱）　生地（三钱）　丹皮（一钱五分）　黄芩（一钱五分）　红胡（一钱）　生栀子（抖一钱），或加归尾（三钱）、甘草（八分）、桔梗（一钱一分）、红花（一钱）、陈皮（一钱）、童便（一杯，兑服）。
●凉血地黄汤　血分有热及鼻血不止，吐血、下血、腹痛可用。
小生地黄（五钱）　牡丹（一钱五分）　生栀子（一钱五分）　黄芩（一钱）　归尾（一钱五分）　丹参（二钱）　槐花（三钱）　生地榆（一钱）　辛夷（一钱）　童便（兑服）　或白马尿极妙
●十三太保丸　遍体酒兑
羌活（一钱五分）　杜仲（三线）　续断（三钱）　防风（三钱）　官桂（一钱）　台乌（一钱）　灵仙（二钱五分）　升麻（一钱）　骨碎（三钱）　乳香（二钱五分）　破固纸（一钱五分）　川牛膝（二钱）
●追魂复还夺命丹　遍用。腹痛欲死，用此神效。
山羊血（三钱）　丹参（三钱）　红花（一钱五分）　生地（三钱）　山稜（一钱五分）　田山七（一钱）　莪术（一钱五分）　丹皮（一钱五分）　桃仁（七粒，去皮尖）　归尖（五钱）　茜根（一钱）　乌药（一钱）　瘀血凝滞在腹作痛，酒兑、童便下，马溺和白糖兑服尤妙。
●固真汤
刘寄奴（三钱）　王不留（一钱五分）　羌活（一钱五分）　防风（一钱五分）　建菖（一钱五分）　白芷（一钱五分）　生地（三钱）　当归（五钱）　广皮（一钱五分）　独活（一钱）　秦艽（三钱）　土鳖（七只）　续断（三钱）　苏节（为引）　酒兑。老损加甲珠，手足加桂枝。
●起死回生丹
土鳖（十一只）　乳香（二钱）　豆砂（一钱）　元寸（二分）　巴霜（三分）　山羊血（一两）　真血竭（五钱）　合研，童便下，每一钱五分，小儿老弱人每五分。
●救命夺魂丹
归尾（一两五钱）　红花（三钱）　土鳖（十一只）　儿茶（三钱）　血竭（五钱）　赤芍（八钱）　青皮（二钱）　粉草（一钱五分）　元寸（三釐）　人中白（陈尿桶底下，壹两）　合研，马溺调拌，阴乾数次，童便下，每一两。
●夺命丹
陈粪砖（一两五钱，煅、醋炙碎屑）　精人中白（五钱）　生半夏（二钱）　细辛（二分）　金箔（五分，火煅醋炙）　豆砂（一钱五分）　红地龙（三十六条，小灯芯大，黄土内取之，红色一寸长）　辰砂（一钱）　山羊血（一两五钱）　粉草（一钱五分）　骨碎（五钱）　上元寸（五釐）　共研制，童便下。研，马溺拌，阴乾再研，数次更好。每两酒下。
●救命回生丹
田山七（三钱）　母丁（一粒）　回生草（一两）　官桂（一钱）　血竭（五钱）　上元寸（三釐）　广香（一钱）　仙桃草（二两五钱）　马溺拌数次，阴乾再研，酒、童便下三钱。
●三黄宝蜡丸　黎洞丸　二方治扑跌金枪，其妙无穷，但药味难以精治，故未录方。
●加味四物汤
香附（一钱五分）　乌药（一钱）　楂炭（一钱）　砂仁（八分）　白术（一钱）　川芎（一钱）　当归（五钱）　酒芍（一钱）　生地（三钱）　粉草（八分）
〔头部〕
面破生半夏研、水涂，广羊皮金剪贴；橄榄磨涂，乌金纸贴听自落。
头面诸伤破损出血，急嚼生姜敷止，然后罨药，亦免伤口受风，良方。
●九味羌活　即和冲汤，并治头风。
羌活（一钱五分）　防风（一钱五分）　酒芩（一钱）　白芷（一钱五分）　川芎（一钱）　苍术（二钱）　生地（三钱）　细辛（一分）　甘草（七分）
项后头顶加藁本，头兼足冷气逆，倍细辛，加麻黄。耳后加红胡，头痛有火热渴，倍酒芩加石膏。头痛身重倍苍术。又兼吐涎沫、手足厥冷加吴萸。阴黄加附子去酒芩。兼吐痰涎、四肢不冷加法夏。大便闭加生军。太阳头额眼目胃倍白芷加葛根、石膏。
●荆防灵仙散　头痛顶疼。
荆芥（一钱五分）　防风（一钱五分）　灵仙（三钱）　川芎（一钱）　当归（三钱）　藁本（二钱）　薄荷（八分）　羌活（一钱五分）　陈皮（一钱）　白芷（一钱五分）　乳没（各一钱五分）　僵虫（一钱五分）　粉草（八分）
●生耆灵仙汤　头痛、眼痒、流泪，并治眼目。
生黄耆（一钱五分）　当归（三钱）　川芎（一钱五分）　酒芍（一钱五分）　生地（二钱五分）　藁本（一钱）　茯苓（一钱五分）　苍耳（二钱五分，炒）　明麻（一钱）　薄荷（一钱五分）　蔓京（一钱五分）　西党（四钱）　白菊（一钱五分）　蒺藜（一钱五分）
●六味地黄丸　血虚
熟地（八钱）　淮山（五钱）　茯苓（二钱五分）　丹皮（一钱五分）　泽泄（一钱）　枣皮（八分）　眉稜骨痛去枣皮，虚寒加附桂；腹痛加丹参、淮膝；口渴加五味。
〔眼部〕
伤时艾煮鸡蛋去壳再煮，用蛋揉眼，去瘀血，亦有加红花、归尖、生地同煮揉后再煮，再揉，水蒸气洗。
●眼药　附
生白矾（一分）　真明雄（一钱）　小云连（一钱）　大梅片（一钱五分）　熊胆（一钱）　上元寸（二分五釐）　飞甘石（二钱）
●荆防白菊散　散肿除痛服。
荆芥（一钱五分）　防风（一钱五分）　白菊（三钱）　西羌（一钱五分）　僵虫（一钱五分）　炒归尾（三钱）　赤芍（一钱一分）　穀精（一钱五分）　粉草（五分）　蛇蜕（一条）　焙枯研
起翳加青箱、木贼，矇加蒙花，伤痛加日月砂，肿痛加苦参，热甚可亦加元参、连翘、艾叶。
●敷药法　口嚼敷尤妙。看伤之大小酌量，亦入白芷去银花。
归尾（一两五钱）　生地（一两五钱）　红花（三钱）　川柏（五钱）　银花（一钱）　拔瘀血，取牛口涎调半夏末涂，神效。南瓜瓤子青绢包揉。若误割喉舌半断，并用前五味口嚼敷之，神效。
舌断熬膏噙之，或好人口嚼溶，送入病人口内，自噙更妙，又再附药味分数。割颈嚼敷牙端根齿可。
归尾（一两五钱）　生地（一两五钱）　白芷（一两）　红花（三钱）　川柏（五钱）
〔牙端部〕
●六味汤
青皮（一钱）　生地（三钱）　升麻（一钱）　荆芥（一钱）　粉草（五分）　石膏（一钱五分）
上正中加连、麦，下正中加知、柏，上左加枳壳、大黄，下左加红胡，
上右加羌活、龙胆，下右加桔梗、黄芩，上左右加川芎、白芷，下左右加白芍、茯苓。
青竹叶熬汁，入白盐、姜汁再熬成膏，涂搽。
●玉带仙膏
龙骨（二两）　宫粉（一两）　月石（五钱）　梅片（五钱）　元寸（五分）　黄蜡（四两）　提净开水化溶，切勿入火。将药味研细，入蜡和匀，竹片开入纸上。如凝，开水熏气使软，再括纸上均匀剪贴，收用。不可泄气。卧时椒衣水嗽口，将条贴之，次早取看，毒重者黑，轻者黄。如伤口贴水熏透软不可见火，一切齿痛拔毒神方。
〔喉部〕（误割方　附眼部）
●加减消风败毒散
荆芥（一钱）　桔梗（二钱五分）　前胡（一钱五分）　薄荷（一钱）　生地（二钱）　防风（一钱五分）　甘草（七分）　羌活（一钱五分）　归尾（二钱五分）　红花（一钱）　赤芍（一钱五分）　酒芩（一钱）
排脓加生耆、白芷，口乾加花粉，即清凉散是。热甚加元参，肿红加青鱼胆。
〔手部〕（肩臂肘痛）
●桑枝秦艽汤
鲜桑枝尖（每岁一寸）　秦艽（三钱）　明麻（一钱五分）　广皮（一钱）　当归（三钱）　川芎（一钱）　羌活节（三节）　小桂枝（二钱）　桔梗（二钱）　甘草（一钱）　皂刺（二钱）
●灵仙枫藤汤　痛肿
灵仙（五钱）　枫藤（三钱）　桂枝（一钱五分）　石菖（七分）　升麻（八分）　细辛（二分）　桔梗（一钱五分）　羌活（一钱五分）　防风（一钱五分）　槟榔（一钱）　全皮（一钱）　草节（八分）　乳没（共二钱）　赤芍（一钱五分）　生地（二钱）
老损加甲珠（一钱五分）　肘加酒芩（一钱）　北召　白芷　归尖　内红消。骨损加海马（一条，炙研），然铜（一钱，醋炙火煅）　骨碎（三钱）
●卫生济世汤　班肩损骨
刘寄奴（二钱）　乳没（共二钱）　羌活（一钱五分）　当归（三钱）　骨碎（二钱）　红柴胡（一钱）　山甲珠（一钱五分）　白芷（一钱五分）　玉丰（二钱）　桂枝（一钱五分）　皂刺（一钱五分）　草节（一钱）　酒煎，入元寸乳细，兑服。
〔两胁部〕
●疏肝散　此散治左胁痛。
红柴胡（一钱五分）　赤芍（一钱五分）　陈皮（一钱）　川芎（一钱）　香附（三钱）　枳壳（一钱）　粉草（八分）
●推气散　此散医右胁。
片子姜（五钱）　郁金（一钱）　枳壳（八分）　桔梗（一钱）　桂心（一钱）　粉草（八分）　广皮（八分）
●柴胡片姜散　两胁坚硬兼腹痛瘀凝。
归尖（二钱五分）　赤芍（一钱五分）　红柴胡（一钱）　片姜（三钱）　桃仁（十一粒）　红花（一钱）　花粉（一钱五分）　山稜（一钱）　甲珠（一钱五分）　石菖（一钱）
〔腰部〕
●人参顺气散　偶感风寒。
西党（五钱）　川芎（一钱）　藿梗（一钱五分）　白术（二钱）　广皮（一钱）　枳壳（一钱）　台乌（一钱五分）　白芷（一钱五分）　麻绒（七分）　北姜（一钱）　甘草（八分）
●敷法　风寒老损
生川草乌（各五钱）　良盐（一钱五分）　胡椒（一钱五分）　羌活（五钱）　防风（五钱）　生姜（一两）　葱白（一两）　灰面（炒黑）　大枫子（三钱，去壳）　研，醋炒调敷。
又方　一切老损，至妙神方。
生川草乌（各五钱）　苍术（五钱）　西硫黄（三钱）　皂牙（三钱）　细辛（一钱五分）　闹杨花（一钱五分）　研细，入元寸等，用皮纸包成条，烧燃隔蒜片灸之。
又方　手足痛弯亦效。
生川草乌（各三钱）　姜黄（一钱五分）　生半夏（二钱五分）　五倍子（一钱）　内消红（二钱）　山奈（一钱五分）　良姜（一钱五分）　灰面（炒黑），姜葱抖汁，酒调合敷。
●救急方
川仲（三钱）　破纸（一钱五分）　肉桂（一钱五分）　首乌（一钱五分）　续断（三钱）　当归（五钱）　川芎（一钱五分）　北姜（二钱五分）　台乌（一钱五分）　酒煎
●灵仙杜故汤　新损。
灵仙（三钱）　川杜仲（三钱）　破纸（一钱五分）　骨碎（三钱）　台乌（二钱）　茴香（一钱）　乳没（各一钱五分）　然铜（一钱火、醋炙）　酒煎
●济生枸杞苁蓉汤　老损虚弱。
制大云（五钱）　枸杞（三钱）　青盐（一钱五分）　建菖（一钱五分）　防风（二钱五分）　川杜仲（五钱）　白木耳（一钱五分，焙研另兑）　菟丝饼（二钱）　骨碎（三钱）　官桂（一钱）　台乌（一钱五分）　续断（三钱）　制首乌（一钱）　用酒煎
〔腹痛〕
●乌药沉香散　瘀凝气滞。
台乌（一钱五分）　沉香（一钱）　乳没（共二钱）　郁金（一钱）　苍术（三钱）　藿香（二钱）　赤苓（一钱五分）　伏毛（一钱）　官桂（一钱）　青皮（一钱）　广皮（一钱）　楂肉（一钱五分）　元胡（二钱五分）　草节（一钱）
瘀血不行加桃仁、红花、王不留，大便闭加生军，凝结成团加山稜、莪术、元寸、硝黄，小便闭加木通、车前。
●逐瘀汤　酒兑。
刘寄奴（二钱）　茜根（一钱）　王不留（一钱五分）　漆渣（八分，可炒尽烟）　归尾（三钱）　赤芍（二钱）　生地（二钱）　桃仁（七粒）　红花（一钱）　紫草（一钱）　楂肉（一钱五分）　青皮（一钱）　苏木（一钱五分）
●十香丸　气弱人忌用。
沉香（一钱）　檀香（五分）　母丁（一粒）　广香（八分）　乳末（一钱五分）　槟榔（一钱）　茯苓（一钱五分）　枳壳（一钱）　台乌（一钱五分）　官桂（八分）　腹毛（五钱）　藿梗（三钱）　青皮（一钱）
小腹胀痛加小茴，研、酒下三钱。
●散瘀活血汤　少林寺神效方。
当归（三钱）　泽兰（一钱）　桃仁（七粒）　红花（一钱）　川芎（一钱）　苏木（一钱五分）　丹皮（一钱）
上至头顶后加藁本，下至会阴。胁加白芥，班顶加皂刺、甲珠、元寸。胸加枳壳，手骨痛加羌活、秦艽、桔梗。足加川膝，遍身筋骨加续断、桑寄生。喉加甘、吉。气加香附、台乌。肩背加皂刺，心加建菖、良姜。头加羌活，腰加杜仲、故纸、肘加桂枝。咳逆加姜汁、苍术、朴、陈。左胁加红胡，老积加三稜、莪术、甲珠聚结宜。右胁加片姜。
●大成汤　便闭腹痛随手而应。
根朴（一钱五分）　明粉（八分兑）　生军（三钱）　枳壳（一钱）　归尖（三钱）　木通（一钱五分）　红花（一钱）　广皮　（八分）　甘草（七分）　苏木（一钱）
●复元活血汤
甲珠（一钱五分）　栝蒌子（二钱）　红胡（一钱）　桃仁（九粒，去皮尖）　红花（一钱）　生军（三钱）　甘草（七分）　全归（三钱）
〔脚部〕
●海马独活汤
大海马（一条，炙焙研）　独活（一钱五分）　秦艽（三钱）　防己（二钱）　续断（三钱）　然铜（一钱，火、醋炙）　当归（三钱）　加皮（一钱五分）　苡米（三钱）　宣瓜（一钱五分）　桐皮（一钱五分）　川膝（一钱五分）　甘草（八分）　湿重加苍术（三钱）　升麻（一钱）　痛甚加乳没（各一钱），老积加甲珠（一钱五分）、元寸（一釐）
●当归拈痛汤　湿热红肿溃烂酒兑。
归尾（五钱）　羌活（一钱五分）　防风（一钱五分）　粉葛（一钱）　升麻（一钱）　苍术（三钱）　白术（三钱）　朱苓（二钱）　泽泄（一钱五分）　苦参（一钱）　酒芩（一钱）　川柏（一钱五分）　知母（一钱五分）　西茵陈（一钱五分）　甘草（八分）
●独活寄生汤
桑寄生（三钱，难得真的，续断代之亦可）　独活（一钱五分）　细辛（二分）　杜仲（三钱）　川膝（二钱）　秦艽（三钱）　茯苓（二钱）　粉草（八分）　桂枝（一钱五分）　赤芍（一钱）　生地（二钱五分）　防风（二钱五分）　当归（三钱）　川芎（一钱）　西党（五钱）
亦加海马、虎骨、然铜、骨碎，骨痛加羌活，湿加苡米、加皮，痛甚加乳没。
●五积散　兼治脚气
秦归（三钱）　白芷（一钱）　陈皮（一钱）　川朴（一钱五分）　桔梗（一钱五分）　枳壳（一钱）　川芎（一钱）　酒芍（二钱五分）　甘草（八分）　茯苓（二分）　苍术（三钱）　法夏（一钱五分）　北姜（一钱五分）　桂枝（二钱）
咳加麻绒（去净灰），腹痛加藿香、香附、吴萸，骨节痛加羌活、防风，寒入阴分以至骨痛宜加附子。
年久损足疾不愈合，独活寄生汤名交加散，神效。浸酒极妙。
〔下阴部〕
●洗浸方　除红退肿，熏气后洗，煎服亦可。
槟榔（一钱五分）　红花（一钱）　赤芍（一钱五分）　苍术（三钱）　草尖（一钱五分）　归尾（三钱）　生地（三钱）　银花（八分）
●泽兰猪苓散
泽兰（一钱五分）　猪苓（一钱五分）　木通（一钱五分）　车前（一钱）　滑石（一钱）　泽泻（一钱）　小茴（一钱）　丑牛（一钱）　草梢（一钱五分）　灯芯（一丸）　竹茹（一丸）
●五苓散
猪苓（一钱五分）　官桂（一钱）　茯苓（一钱五分）　白术（三钱）　泽泻（一钱）　小便赤痛加车前、草尖；肾气加荔核、吴萸；丹田脐下痛加茴香，又有加故纸、胡桃。寒气加附子、川楝。
●熬膏治油法
香油十斤，桃、柳、槐（各二十一寸）　浸二十一日，熬枯去渣，入当归、木鳖、知母、细辛、白芷、文蛤、红戟、山慈菇、续断、巴豆肉，合熬去渣枯，任用。
●琥珀膏
琥珀　续随子　加入前油内浸，春五夏三秋七冬十日。熬枯去渣，再熬滴水成珠，乳末、广丹炒黑收锅，倾入水内，手扯不断，水浸任用。
●止痛万应膏
生西庄（二两五钱）　浸油（一斤）　枯去渣，入乳没　广丹（各二两五钱，炒黑）　收锅
●去腐生肌巴豆膏
香油（四斤）　木鳖（二十一只）　巴豆（三十五粒，去壳）　象皮（切片）　甘石（炒研）　甲珠（四十九片）　生栀（八十粒，捣）　桃柳槐桑芙蓉枝（各九寸）　共熬枯，去渣加血竭、儿茶、乳没、月石（各三钱），炒广丹收锅。
●生肌白膏
飞甘石、猪油抖和摊贴。
●活血归黄膏
当归　生地（各二两）　香油（四两）　熬枯，去渣，白蜡收锅。
●拔风毒黄明膏
牛皮胶醋煮，入炒广丹二钱、轻粉（一钱），抖合任用。
●追脓生肌白芷防风膏
前制油（斤半）　加白芷　防风（各五两）　熬时入鸡蛋（一丸），熟时取起，去壳，同熬枯去渣，入蛋再熬，照见人影出蛋，收锅，加白腊五两、黄蜡二两溶化，和匀收锅。用时开水熏软，贡川纸乘热用竹片括匀，俟冷剪贴，日换数次。
●拔除紫血黄香膏
制松香（二两）　入菜油抖槌千馀下，入轻粉（三钱）　银（一钱）　白蜜（一钱），又合抖槌，入水内浸，愈陈愈好。治一切紫血臁疮，一张能医几人，不可弃之。
●槌除胬肉黑龙膏
大熟地　乌梅肉均烧研入黄香膏抖合用。
●生肌玉红膏
香油（一斤）　紫草　当归　血竭　轻粉　白腊　白芷尖　红花
●异人传授毒油膏　升提拔毒之祖。
真豆砂（五钱）　正明雄（五钱）　火硝（四两）　皂矾（六钱）　生矾　水银
●白降丹　外科化腐去瘀除毒灵丹之祖。
真豆砂（二两）　正明雄（二两）　月石（五钱）　火硝（一两五钱）　食盐（一两五钱）　枯矾（一两五钱）　生白矾（一两五钱）
炼丹之法，选择天月德黄道日，如红升丹先将水银炒成砂子，入各药合研，以不见水银星为度。入阳罐内或入小锅内，上用铁盖要光亮可，盖之周围用石膏或盐押紧，秤锤押住。升三炷香久，取文武火三次为度。炼后用笔醮水涂搽扇凉，次日取看。各丹炼法均同。凡丹内有水银，眼角上、下，阴处禁用，无则不忌，切记切记。
●拔毒生肌散　四季随用，脓甚去乳没，加矾。
生半夏　轻粉　甘石　正雄　儿茶　川柏　梅片　元寸（即麝）　乳没
●扫金夜光　血口生肌，秋夏季不宜。
飞甘石　生半夏　真龙骨（煅）　象皮　甘石（炒切片）　梅片　猴结　元寸　白芷　猴结（无真的用珍珠代之）
●七贤丹　治取铅码拔毒，并治无名肿毒，去瘀。
黑砂　红粉　正雄　硇砂　月石（可代生明矾）　真血竭（无真用珍珠代之）
●八圣灵丹　金枪至宝圣丹，秋夏禁用。
花蕊石　炼龙骨　象皮　珍珠　甘石　元寸　梅片　生半夏　花蕊石（无真的，用真琥珀代之）　冬末可用，夏季不宜。
●月白珍珠散　并治火疮疮头多热，肌肉赤紫，塌崩神效。
珍珠（五钱，制碎）　青缸花（五钱）　轻粉　猪髓　调抖或板油亦可。
●如意凉血生肌散　夏秋用
黄柏　儿茶　白芷　生矾　正雄　白芨　生半夏　珍珠　元寸（四六片）　小云连
●出血不止附方
疮口出血不止，服菜油一杯即止（或麻油亦可）。
蜣螂焙研麻油调搽亦可。
头上出血不止
花粉（三钱）　白芷（三钱）　姜黄（一两）　赤芍（五钱）　研，水调敷颈上或口嚼亦可。
甲珠　棉花　草纸烧灰　研细敷之，有名神仙止血丹，此三味也。
救急口嚼生姜敷之，俟换药，万无一失。
误割神方
生地　归尖　白芷　红花　口嚼溶敷。
吐血不止方
白茅根　荷蒂　萝卜子（炒）　草纸灰　共研，京墨水兑下。
薄黄（炒黑）　芥炭　侧柏叶　龙骨（煅）　生地汁　童便兑服。
腹破肠出
麻油浸手，传肠上送入腹内，用小针穿粗发，合细白丝线缝腹皮，将乔麦粉炒黑熬，入腻粉、麻油搽之，上用生肌玉红膏盖，皮纸摊贴，或白芷膏亦可。取活鸡皮贴误割破腹，妙极。
●药线方　铅码伤筋，难以行刀，恐伤络见血不止，即止愈后总之难缩伸，后患不浅。用药线插入口内一宿，次日取去药条，方可下钳，如骨碎小并取不难。
砒粉　生矾　正雄　蟾酥　白丁香　硇砂（无真月石降丹代之）　轻粉　元寸　共研，酒化酥，合药成条，阴乾任用。膏盖一日一夜取看，孔大方可下钳。
火疮药　附
鲜地榆不拘多少，熬汁去枯渣，再熬成膏，入麻油、四六，熏洗刷涂。
月白珍珠散见上金疮部
●汤火伤
吴萸（四两）　乳没（各五钱）　梅片（一钱）　柏叶汁　合麻油涂。
又方
白芨　乳香　西庄　川柏　银花　芙蓉花　共研，小麦（炒黑）　熬汁用白蜜麻油合涂。
又方
归尾（四两）　麻油（浸七日）　熬枯去渣，入吴萸、四六、蜂房窝（烧研灰）　地龙（白沙糖化水）　白蜜、白蜡入油内化后，入各药揽匀。
●应急方　名清凉膏
角子灰定水，去浮灰，一碗，入桐油二两五钱，或菜油麻油亦可，竹片揽成丝如膏，鸭毛涂。
火疮服药
●四顺清凉饮　口乾、大小便闭，热毒攻里。
羌活（一钱五分）　防风（一钱五分）　生栀子（七粒抖）　北翘（三钱）　归尾（三钱）　粉草（五分）　苦竹叶（三钱）
●黄连解毒汤　火毒攻心用之。
云连（三钱）　川柏（三钱）　酒芩（一钱五分）　生栀（一钱五分）
小大便闭加西庄、元明粉兑，亦合人中黄五钱，同煎服。
●内疏黄连汤　火狂，呕渴燥极便闭，喜冷凉水
归尾（三钱）　槟榔（一钱五分）　西庄（五钱）　木通（三钱）　赤芍（二钱）　生栀（一钱五分）　北召（三钱）　薄荷（一钱）　酒芩（一钱五分）　云连（一钱五分）　桔梗（一钱）　甘草（八分）
●消毒饮子　善却火毒
生地（五钱）　黄芩（三钱）　北召（二钱五分）　牛子（一钱五分）　红花（一钱）　甘草（八分）　赤芍（二钱）　木通（三钱）　明犀（三钱）　灯草（大丸）
初起鱼口便毒附方
用生葱抖白蜜炒热，敷上神效方。服仙方活命饮，或神授卫生汤或入生军。
附：
●仙方活命饮
金银花（三钱）　防风（二钱）　白芷（一钱五分）　归尾（二钱五分）　陈皮（一钱）　甘草节（一钱）　贝母（一钱五分）　花粉（二钱五分）　乳没（各一钱五分）　甲珠（一钱五分）　皂刺片（二钱）　赤芍（一钱）　入酒一杯　煎服。大便闭入生军。
●神授卫生汤　表里之剂，初起憎寒壮热主之。
防风（一钱五分）　白芷（一钱）　乳没（各一钱）　沉香粉（一钱）　皂刺（二钱）　甲珠（二钱）　羌活（一钱）　红花（一钱）　石决明（一钱，火煅）　连翘（一钱五分）　银花（一钱五分）　花粉（二钱）　归尾（三钱）　西庄黄（四钱）　甘草节（八分）　酒兑煎


下卷  ——————————————————————————————————————————————————————————————————————————————————————————

疔证总论  ***************************
见治疔症贵乎早，三阴三阳更宜晓；在下宜灸上宜针，速医即愈缓难保。
诸疔五脏皆可发，有现于形，细考详部位经络，疔症多繁，治法不一。盖疔如丁之状，其根极硬，深浅不一，大如葡萄，小如绿豆，随处可发。或食厚味或中蛇虫之毒，疫死猪羊之害，受四时不正疫气，致生是症。此乃迅速火毒之病，有朝发夕死，亦有随发随亡。或三五一七不死，一月两月而亡。此系脏腑之乖逆，性情之激变。初觉早治，十症十全，稍迟十全五六，失治十坏八九。初起项以上三阳受毒，用披针刺顶疮头四五分，排断疔根，出净恶血，随用立马回疔丹插入孔内，外巴膏盖之。如三阴受毒，极顽硬如石，推之不动，亦刺之，刺之如绵不痛者逆，可无一生之理。凡针疔根者，先出紫黑血，再挑至鲜血为度，用拔疔散插入孔内，用膏盖之，四五时药干无水，不痛，再挑，此疗根未断也。药入水流为要，三四日疮头乾燥换琥珀膏贴之託出疔根，九一丹撒之，黄连膏抹之。疔症怕软不怕硬，刺之如铁者顺，如绵者逆。一忌服温补之剂。
一忌房劳遗损毒气以至攻心。
一忌椒、酒、鱼、暇、鸡、海味、鹅肉、猪首、辛辣生冷。气怒诸香、轻妇孝服，大疫等犯之多生反覆，慎之。
一敷药忌寒凉之药逼毒攻里也。
一黑膏药不宜太早，将溃可贴，以避风寒，呼脓长肉可也。
一初起有表里，神授卫生生之。
一初起发汗，五味化疔饮酒煎被盖汗之。
一诸疔生各处，按部位经络形色亦有缓急，头项胸背最急，手足之间稍缓。
一疔走黄速用芒针直竖红绿即是疔苗，刺出恶血，俱按疔治之。
一疔之外旁生一小疮名曰应侯，四围赤肿而不散漫者名曰护场，四旁多生小疮名曰满天星，有此者缓，无此者急症也。
一疔初起至四五日，出白色而青紫，疔头溃，内无七恶等症顺。
一初起似疔非疔，灰色顶陷如鱼脐，似蚕斑，青紫黑疱，软陷无脓，内见七恶症者逆。
一疔将近走黄，急服疔毒复生汤主之。
一疔已经走黄，冷心烦闷，急下七星剑主之。
一暗、内二疔不用挑法，先将酥丸噙化令尽，用冷水漱口吐去毒涎，再用三丸嚼葱白三寸，包丸吞下，酒兑取汗。若暗、内二疔初起牙关紧急，用酥丸葱头煎汤灌之，似稍苏治法如前。
一内疔先发寒热腹痛，数日忽然肿起一块，如积是也。
一暗疔未发，腋下先坚肿无头，次肿阴囊睾丸，突兀如筷头，寒热拘急，焮痛者，是也。
一羊毛疔先看前后心，紫黑斑点，颇有用衣针挑破紫黑斑点，用黑豆研粉，荞麦粉，明雄共研，烧酒炒热，青布包里由外圈入内搽，擦其毛奔至后心，再擦后心，其毛拔于布上，急取埋之，忌茶水一日。
一葡萄疔忽然额上起一颗紫色光亮形似葡萄，顷刻周身皆有，一见鼻血即死无救。手腕软处未出面，速用水银白纸揉热水银擦之。或菊花饮，或菜油饮并服。亦治发无定处。
〔附：手指部〕
大指太阴肺，次指阳明大肠，中指厥阴心包络，四指少阳三焦，满指甲爪角内侧少阴心，外侧太阳小肠。
歌曰
手拇大指太阴肺，次指阳明大肠位。
中指厥阴心包络，四指少阳三焦是。
满指内侧少阴心，外侧太阳小肠配。
〔附：足部〕
足大拇指太阴脾，次指阳明胃，中指厥阴肝，四指少阳胆，满指内侧少阴肾、外侧太阳膀胱。
歌曰
足拇大指太阴脾，次指阳明胃经宜。
三指厥阴肝部位，四指少阳胆属奇。
满指内侧少阴肾，外侧太阳膀胱兮。
〔附：脉〕
火毒热症洪数实大为顺，有力实热，沉极伏热，随其所见，细数为凶。
一疔症最忌苎麻花，见者亡。头面部手足稍轻，见者则加肿甚速。用胡麻刺炒黄为末，醋和敷。
疔症经络分门部位
颧疔属阳明胃，用酥丸取汗后服黄连消毒饮；
印心疔又名眉心疔，属督脉，颊骨疔属阳明风热，服荆防败毒散；胃火甚凉膈散、清凉消毒饮。
龙泉疔（人中），督脉。
虎髭疔（颏下）任脉、肾。胃热又承浆疔，服仙方活命饮、内疏黄连汤。鼻疔（多生孔中）肺，服酥丸取汗用。离宫锭子涂之。
黑疔多生耳窍（肾），毒甚服黄连消毒饮，疏解用黄连解毒汤清之。
反唇疔上属脾下属胃。
锁口疔生嘴角（心脾）。
牙疔，齿缝胃，大肠湿热亦生（又即黑疗属肾热毒黑色），擦拔疔散作丸噙，服黄连解毒汤主之。
舌疔　中心边脾前丸噙，甚者刺之，服黄连解毒汤兼下紫雪散搽服。
黯疔生腋下左肝右脾，服麦灵丹。
蛇头疔、天蛇疔，此二疔俱兼脾，无论在何指，生指尖头是也；蛇眼疔，生指甲侧；蛇背疔，生甲后背指；蛇腹疔又名鱼肚，生指中节中；蛙节疔又名蛇节，指节上生；泥秋疽偏指肿是以。雄黄散治之（牡蜗二味研，蜜调敷），酥丸涂之，服仙方活命饮主之，用琥珀膏盖之服。
一方用明雄、牡蛎研末，蜜调敷（即雄黄散亦治指头疔）。
〔五疔分论〕
黄鼓疔　口角颧骨上红色，脾主。
白刃疔　腮白泡顶，吐痰涎，肺主。
黑靥疔　斑黑紫泡，昏目露睛，肾发。
紫燕疔　筋骨间指青舌强，神昏乱，肝主。
火焰疔　唇指中黄红，心发主。
以上五疔，发五脏，有形色，细考何部，辨经络，论阴阳上下之别。
红丝疔（生手足胸背筋骨处）　最忌红线攻心。
羊毛疔，生前后心，有紫，红、黑斑点。一有憎寒壮热，一有呕吐分别。
痘疔（小儿多生）俗呼贼痘（发无定处）。正明雄（一钱）、紫草（三钱）为末，入胭脂汁调涂。
捲帘疔，生舌根底用披针刺破（忌刺舌根中），出净恶血，苦茶漱口，搽拔疔散。再用青黛、云连、冰片、硼砂、薄荷、细辛、僵虫共研吹之。
火珠疔　生鼻孔内，赤红针破，服泻金散用黄连膏，入片滴孔内。
忘汲疔　生眼沿，挑破，用胭脂嚼汁涂，蒲公英、野菊汁洗。
豢虎疔、生耳内，肾毒，挑破，涂拔疔散。
燕窝疔，生腋下，面赤。服消毒饮，涂拔疔散。
注命疔，生足心，紫筋直透足股中，初用田螺水点之，次用慎火草、绿豆抖汁敷。
透肠疔　生肛门内外，先用银花防风汤洗之，次用轻粉、片、白蔹共研末，涂之，内服黄连解毒汤清之。
骊龙疔　生小便尿孔内，如小便闭涩急用蟾酥、牛黄、片、元寸研细，用细茶、黄连熬汁调药末，软稻心蘸入孔内，服消毒饮子。
冷疔　多生足底根处，掌前下。
铁粉散敷，用神灯照法，服十宣散。按经找寻紫色青筋，在膝弯下，早刺去恶血无患。
疔有多般，择选形色、经络，部位，宜熟读勤看。按法施治，自然诸症皆宁。

膏丹丸散汤头歌（味分详附卷末）  ***************************
《正宗》：神授卫生汤防风（表里之剂），皂甲羌芷交乳沉；归尾石决天花粉，银花红草酒生军。
凡疔症酥丸取汗为要，汗后解毒主之。
异人传：砒砂雄黄散拔根（入黄蜡成条存用），白矾朱砂与明雄；鲜酥入片公丁等，硇砂砒霜巴豆仁。
异人传：蚤休散医恶疔疮（取汗解表主之），飞天蜈公鲜水晶；佩剑出阵贼侵走，闻风斩怪有奇功。
异人传：夺命将军一枝花（除表后用），七叶灵芝是吾家；腰澡常佩斩仙剑，当令题奏凯歌归。
飞龙夺命丹南星（毒内攻服一丸，作条纳疮口内），巴霜硇砂砒斑蝥；明雄乳香鹿丹麝（膏盖去南心），蟾酥和丸治疔痈。
拔疔散治诸疔毒，硇砂白矾食盐珠；等分研末纳患处，化硬搜根有奇功。
五味消毒化疔饮，银花野菊蒲公英；紫花地丁天葵子，皂刺酒煎发汗灵。
黄连解毒焮痛疮（取酥丸后急服清之），诸般疔症热燥狂；云连芩柏生栀子，大便闭结入大黄。
内疏黄连汤火狂（火狂治），便闭呕渴燥饮凉；栀膏薄草芩连桔，大黄归芍木槟榔。
消毒饮子芩生地，膏牛红花甘草犀；木通赤芍灯芯共，善却疔症火毒宜。
仙方命饮金银（金鉴之首法也），山甲皂刺归尾陈；花粉乳没贝防草，赤芍白芷用酒熬。
解毒大青汤木通（误灸，毒内攻，用升麻、桔梗提出），中黄栀桔麦元参；知升竹叶石膏煅（或大便闭入生军），疮疔误灸毒内侵。
泻金散治火毒疔，面赤眼红鼻内疼；犀羚红花生地桔，赤芍苏叶甘草灵。
黄连消毒饮耆归，防己泽膏连草陈；苏木桔芩防稿柏，羌活知母地人参。
紫雪散医积热效（喉痛吹之，每服一钱），沉香犀羚元参草；寒水朴硝朱砂片，灯芯竹叶共研揽。
黄连膏润诸疮疔，姜黄生地柏皮归（归尾）；麻油熬好将渣去，黄蜡收锅用贮存。
化疔内消散蚤休，知贝甲芨草天花；皂乳银花赤芍酒，症病疔毒服轻加。
疔毒复生汤牡蛎（恐毒内行攻心，欲走黄主之），银栀地骨翘木通：皂军花粉牛乳没，头肿走黄服更灵。
七星剑呕热恶寒，疔毒走黄昏愦添；麻木苍耳菊稀见，蚤休地丁半枝莲。
异人传：追风消毒饮防风（心肝火毒甚，发狂大热），银花草桔射干羚；苦参蚤休黄野菊，虎骨犀角羌芷芩。
立马回疔丹雄朱（人蜡成条丸），轻粉乳酥麝白丁；砒霜蜈蚣硇砂研，疔疮用此根自除。
琥珀膏贴诸毒功，活瘀去腐化毒灵；铅粉血轻朱椒珀，麻油白蜡共熬凝。
木香流气宣毒滞，苏芍芎归桔枳实；乌药陈半腹毛耆，防榔青壳泽香煎。
人参清神疔毒溃，陈苓地骨寸冬归；耆术柴远云连草，益气除烦热可推。
内托安神治惊悸，疔疮针后元气虚；耆术苓菖参麦草，远味元参刺陈皮。
内补十宣治冷疔，已成即溃未成消；参耆桔朴芎归草，芷桂防风酒调加。
铁粉散医足冷疔，速去腐黑肌肉生；广丹轻粉松香麝，香油熬贴入蜡凝。
●金银花酒法
银花（五两）　甘草（一两）　酒水共熬。一加生黄耆（四两）　名回毒金银花汤，久食永不生疔疽，神效。
●麦灵丹
蜘蛛（二十一只）　定心草　白灰面　用黄菊熬膏，可合前药作丸一钱。
拔疔疮根去腐
●红膏法
广丹（一钱五分）　轻粉（一钱）　蓖麻肉（一两）　松香（嫩的一两）　巴豆肉（五钱）　硇砂（一钱）　用斧槌千馀下，豆大安放孔上，黑膏盖之，极妙。
清凉消毒散毒灭，明雄花粉乌药麝；慈菇乳香黄柏研，鸡清蜜调治风热。
凉膈散医肺胃热，口渴唇焦便燥结；苓薄栀翘石膏草，芒硝大黄苦竹叶。
荆防败毒治初疮（皂刺野菊引），憎寒壮热汗出良；羌独前柴荆防桔，参苓芎芷甘草强。
回教治疔消风毒，全蝎（七只）蝉退菊；土苓公英白姜虫，效验神方师传授。
五月五日午时炼蟾酥丸方
蟾酥（二钱酒化）　铜绿　轻粉　枯矾　寒水石（煅）　胆矾　明雄　乳没　元寸（以上各一钱）　朱砂（三钱）　蜗牛（二十一只）　抖烂合成丸条。
〔附：鱼脐疔部〕
鱼脐疔疮
疔头白泡，痛不可忍，肉下有红线，潮热令人烦闷，恐其颤倒难救也。似新火针疮，四边赤，中央黑可刺之，刺之不痛即杀人也。疮肿黑壮狭长是也，一因风毒蕴结，二因气血凝滞，三因误食，不正瘟疫之气，又名鱼睛。
《卫生宝鉴》用生白丸五钱，煨葱和丸酒下二钱五分，孕妇忌。
《崔氏》用枯矾、面糊丸饼，贴之。溃甚脓多用之。
《普济》用银朱，米和丸、酒下，名走马丹。
《外台》用蛇蜕煎水服。
《直指》用蛇蜕烧灰，鸡子清调涂。
《崔氏》用瞿麦烧灰涂之。
《千金》用饴糖涂之（乾者烧灰敷）。
又腊月腊鱼头、乱发、共烧灰，鸡溏粪和涂之。
《外台》用白苣菜叶，抖汁入孔中。
《危氏》用丝瓜叶、连须葱、韭菜，共抖汁服，兑酒（汁服渣敷）。
疔在左敷左腋下，在右贴右腋下，在脚左贴左，右同，如在中部贴中心。用布条缚住，肉内红线皆白不用，如潮热亦用，令人抱住，恐颤难救矣。
疔疮恶肿　一赤根，已笃者，不破则毒入腹，破无血，逆。有骨疔、有入腹者。疔毒伤风作肿者。有肿未破者。有拔取黄者。有拔根者。
赤根疔肿
白米粉熬黑，蜜调涂之。
《千金》用马牙烧灰，猪脂调涂（拔根法）
《通云论》　狗宝丸　狗宝（八分）　酥（二钱）　梅片（二钱）　元寸（一钱）　酒和丸，每绿豆大三丸，葱白嚼，包吞酒下取汗。服流气追毒药，贴拔毒膏。普济：鼠粪、乱发烧灰，涂入。
已笃　土蜂房（一只）　蛇蜕（一条）　黄泥裹，烧存性一钱，酒下。顷刻大痛，痛止，其毒化黄水也。
又九月九採芙蓉叶，乾研，井水调涂。
次用蚰蜒螺一只抖敷。
已笃　用枣树刺（七只）、丁香（七枚，烧灰），入小儿粪调敷。
《外台》　拔根，用斑蝥（一只）　捻破入疔疮上，针刺米字形，涂之封好，根即出也。
《千金》　拔根，蜘蛛抖烂醋和，挑疮四畔血出，根稍露。
刘禹锡元和十一年柳州救三死，柳树上大黑壳虫（粪泥中生），用蜜汤浸死，焙为末，醋调敷。
葛洪《肘后方》用蜣螂心贴之，拔根神效。忌服羊肉（即刘禹锡之方虫也）。
十三疔。
《千金》用春三月上建日，取天门精叶；夏三月上建日取枝（名枸杞）；秋三月上建日取子（名却老冬）；冬三月上建日取根（名地骨），曝乾为末，入牛黄、皂刺、赤小豆、乱头发烧研为丸，酒下二钱，日下三次。
鲍氏　马疔用山甲（烧灰）、贝母等分，研，酒调服。用下药利去恶物。
疔疮发汗
《捷径》用陈老石灰十分　黑油纸伞纸烧灰一分　先以井水，次用香油，入末搅匀，沸汤一盏，被盖取汗。
保寿堂　凡生手足处有疮起，发痒，身热恶寒，或麻木，极毒之疔也。急用针刺破，挤去恶血，俟血尽，口噙井水吮至水温，再换，吮至痛痒皆止即愈。极妙法也。
《普济》疔肿拔根用铁渣研粉（一两）、轻粉（一钱）、元寸（一分），共末，药末纳入口内，醋调面糊盖。
小儿痘疔
明雄（一钱）　紫草（三钱）　为末入胭脂汁调涂，疹痘治用（破烂用）　野菊花、苍耳叶抖汁服，渣敷。
牛耳垢（人耳垢亦可），盐泥蒲公英汁调敷。
水疔　色黄、麻木不痛。
暗疔　疮凸色红使人昏狂，并刺四畔，切不可缓。《普济》用银杏去皮，浸油取抖敷。
又，柏树根　经行路者取二寸许去皮，抖，用井水调下，待泻过以三角杏仁拌浸油涂（《圣济总录》）。
疔疮伤风
圣惠用白马屎炒熨五十遍。
《普济》用驴屎炒熨五十遍。
疔疮黑凹
《圣惠方》用头发扎住，用常春藤叶抖汁和蜜服。用葱抖蜜敷。疔疮恶毒，速针刺，无血名著骨疔，再针手指甲末。刺出又无血，即刺脚大拇指，又刺无血必难医也，用透骨膏。
天牛（四只，树中食木之心虫，亦有蝎子化此天牛，有一角者名独角仙，此虫有黑角如八字，或天螺头代之，亦名蜗牛）　蟾酥（五分）　巴豆肉（七粒）　砒霜　正明雄　元寸　公丁　共研，化黄蜡和条丸（收存听用）　安疔疮顶，孔内膏盖，忌冷水。
危氏用蛇酥白灰面为丸，梧子大，安放舌下，即黄出也。
拔取疔毒，蟾酥、白面、广丹共为丸，麦子大，纳入孔中，水澄膏贴之。极重用酥一钱、巴豆肉四粒、抖烂，饭糊丸绿豆大，每服一丸，姜汤下。良久用萹蓄根、黄荆子研酒兑服，取行四五次，以粥补之。（《乾坤秘韫》）
《普济》用腊月猪胆汁和生葱蜜抖敷。
疔疮入腹
《肘后》用白犬血涂之。
又黑牛耳垢敷之。
《广济》用青羊屎煎汁服。
《肘后》用白马牙齿烧灰涂入孔内，纸封，湿灰面四围肿处候乾，用醋洗尽面，其根自出。
疔疮取汗
附神验方
王不留行煎水，入蟾酥丸吞，取汗。
菊花叶抖汁服，冬用根。
槐花四两酒煎服。
海马入明雄研同诸药涂。
皂夹炙研入麝涂。
苍耳根抖，童便兑汁服，入葱酒取汗。醋灰调渣敷，拔根用。
山慈姑入苍耳擂汁服，酒兑取汗。
石蒜煎服下取汗。
豨莶草酒煎取汗。
白芷入少许姜擂酒服，取汗。
蒲公英酒煎下，取汗。
大乾入乳香、枯矾末，酒兑下，取汗。
●疔证治方　汤歌见前
●神授卫生汤　方见上卷末
●砒砂雄黄散　无论诸疔用披针刺开疔顶，用此药条纳入疔内，用膏药盖之。一日一换，拔除疔根神效。
白砒炼成霜　朱砂　明雄黄　生白矾　鲜蟾酥（以上各五分）　上梅片（二分）　白公丁（麻雀屎竖起者可用）　巴豆仁（三粒）　硇砂（盐硇不可用）　共研细末，用黄蜡成条，收存听用。
●蚤休散　服之取汗解表，治一切恶疔。
蚤休（即血山七蔸）　飞天蜈公（草名红马鞭草、覆地形似蜈公者）　鲜水晶花苗并兜　均收存阴乾，听用，煎水服。
除表后服方
夺命将军一枝花即血山七花，一名七叶灵芝，阴乾煎服，或鲜叶可挤汁服。
●飞龙夺命丹　疔毒内攻服一小丸。研末以黄蜡成条，纳入疔疮口内，上用膏药盖之，一日一换，可去南星。
巴豆霜（七分）　番白硇砂（五分，无真的不用）　白砒霜（五分）　斑蝥虫（一只）　制乳香（五分）　真明雄黄（一钱）　鹿角霜（三分）　广丹（三分）　蟾酥（六分）　真麝香（二分）
●拔疔散　治诸疔毒，化硬搜根。
番白硇砂（一钱）　生白矾（五分）　食盐（一分）　共乳细，纳入疔口内，并用膏药盖之。
●五味消毒化疔饮　酒兑煎服取汗。
金银花（三钱）　蒲公英（二钱五分）　紫花地丁草（二钱五分）　野菊花（三钱）　天葵子（二钱）　皂刺（一钱五分）　为引。
●黄连解毒汤　方见上卷末。
●内疏黄连汤　方见上卷末。
●消毒饮子　方见上卷末。
●仙方活命饮　方见上卷末。
●解毒大青汤　误灸，疔毒内攻，此方加升麻、桔梗；大便结加生军。
大青根（五钱）　木通（二钱）　人中黄（一钱）　□□□（一钱）　淡竹叶　□□　桔梗（一钱五分）　麦冬（一钱）　元参（三钱）　知母（一钱五分）　石膏（一钱）　升麻（八分）
●泻金散　面赤白眼多红，鼻内疼痛，肺经火毒服之。
明犀角片（一钱）　羚羊角（一钱五分）　红花（一钱）　生地（二钱）　桔梗（一钱五分）　赤芍（一钱五分）　甘草节（五分）　苏叶（一片）
●黄连消毒饮　疔疮日久，气血两亏，阳明头痛顶疼，小便黄服之。
生黄耆（一钱五分）　防己（一钱五分）　泽泻（一钱）　连翘（一钱五分）　草节（五分）　陈皮（七分）　川黄连（一钱）　苏木（五分）　桔梗（一钱）　防风（二钱）　黄芩（一钱）　藁本（一钱）　全当归（三钱）　川柏（一钱五分）　羌活（一钱）　知母（一钱）　生地（三钱）　元参（二钱）
