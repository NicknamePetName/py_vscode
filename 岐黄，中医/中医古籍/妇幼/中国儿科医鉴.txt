
第一章　麻疹  ***************************
〔症候〕本病之潜伏期。通常十日至十一日。少则九日或七日。潜伏期短。则前驱期长。从传染至发现。通常为期十四日。在此时期中虽不呈何种症象。亦有轻度之障碍。如游戏心减。感觉疲劳。食慾不振。轻者呈加答儿症状。晚来体温上升。是等症候。尤在前驱期为显著。
前驱期通例三日。或五日。始现加答儿与热候。亦有不显著者。眼睑结膜强而发赤。分泌多量脓性黏液。而起羞明。鼻黏膜亦同样肿胀。有喷嚏。间有衄血者。同时或兼发迟缓之乾性咳嗽。发声嘶嗄。而呈假性格鲁布状。此期之体温。第一日。三十八度五分。乃至三十九度五分。经过前驱期。则温度高升。自觉头痛。食慾不振。呕吐。下痢。咳嗽。往往妨及睡眠。在此时期以口腔黏膜。咽头及扁桃腺之加答儿外。在诊断上尤所紧要者。即是克蒲利子枯氏斑。其先皮肤发疹。在一二日或三日之中。口颊黏膜及下列臼齿之对部分。发现小斑。呈针帽头大之鲜红色。其中央有真珠样白色之圆点。触之觉平面稍稍隆起。此即克蒲利子枯氏斑。决不现于他种疾病。故在诊断上甚有价值。在发疹之前一二日。屡在克蒲利子枯氏斑上。现固有之黏膜。色鲜红而软。或者硬口盖黏膜上。呈小星状之红色斑。发疹如无减轻之倾向。则症状更增凶恶。体温上升。眼睑结膜发赤极强。畏明。鼻加答儿及咳嗽均烈。全体亦现强烈之症状。
麻疹发斑。初现小红色。其斑恒在耳壳之前后。及颜面。头部。极易扩大于躯干。上膊。大腿。前膊等处。约二日而遍及全身矣。最初斑形甚小。渐次大如帽针头。继达豌豆之大。其扁平者稍隆起。其色初鲜红。渐次而成火焰色。其形之大小。如不规则之星状。皮疹发生繁多。以致互相融合。呈现种种不整齐之形状。但决无广泛性在各不整形之斑间常有正规色之健康皮肤存在神经质之小儿。故有痒感。发疹达于全盛时代。一二日后始渐次褪色。从发生之顺序。平均二日为发疹之始。三日至四日。渐次消失。留褐色之痕迹。褐色斑则经十日乃至二十日。尚能认出也。以后为落屑期。即发疹消去时期。此期中皮肤之状况。与猩红热无异。颜面有糠粃状之小鳞屑。其他部位通常甚弱。渐次于一周内剥落。
其体温热度。如无合併症。常与发疹出现。共同上升。至第三日发疹时。仍保持稍同之程度。此为达点时期。以后则温度下降。其最高温度。三十九度至四十度。或四十度与四十一度。
本病之经过中。屡起中耳炎。此炎症由欧氏管蔓延而来。舌乾燥而被白苔。口唇乾如裂创。开口则感疼痛。并有难堪之乾性咳嗽。至发痛时期。则往往轻快。听诊时。肺脏不异于寻常。其屡屡有湿性之水泡音者。乃挟肠加答儿。肾脏炎。肺炎。脑膜炎等症之併发症矣。
〔疗法〕前驱期即黏膜之加答儿症状时期。应用葛根汤。发疹期尚可用之。此时屡现小柴胡汤证。又见高热。烦渴。舌白苔而乾燥。口唇乾如欲裂者。则当用石膏之配剂。可选用大青龙汤。小青龙汤加石膏汤。越婢汤。越婢加半夏汤。白虎加人参汤。竹叶石膏汤等。又可用葛根汤加石膏。小柴胡汤加石膏。
中耳炎初期。亦多用葛根汤。迨化脓时。则顿服排脓汤或排脓散。病势进行。则服小柴胡汤。或小柴胡加石膏。或用大柴胡汤。排脓不止时。兼用伯州散。
肠加答儿。可用葛根汤。葛根黄芩黄连汤。小柴胡汤。黄芩汤。甘草泻心汤之类。其兼肺炎者。亦当从证选用麻症之治方。若频发咳嗽不止。则用橘皮竹茹汤。半夏厚朴汤。麦门冬汤之类。
其起脑膜炎者。可服调胃承气汤。桃核承气汤。大小柴胡汤。葛根汤。白虎加人参汤。有时四逆汤真武汤之类。亦可用之。
〔备考〕
[保婴撮要]
葛根黄连汤。（葛根黄建黄芩汤亦同）麻疹之后。治身热极效。
[张氏医通]
乾姜黄芩人参汤。主治麻痹。兼治痢病。
[类聚方广义]
罹麻疹。脉浮数。发热。身痛。腰痛。喘咳诸症。表实而疹发不齐者。用麻黄汤。大青龙汤。主治麻疹脉浮数。寒热头眩。身体疼痛。喘咳及汗出而烦躁者。麻疹初期。恶寒发热。脉浮数。或乾咳下痢。用葛根汤。若寒热甚炽。咽头有刺戟症状。心胸烦闷者。兼用黄连解毒汤。
麻疹。胸胁苦满。心下硬塞。呕吐。腹满痛。脉沉者。用大柴胡汤。
麻疹大热讝语。烦渴唇舌燥裂。脉洪大者。用白虎汤。
[慄园杂纂]
麻疹兼喘恶候也。谚云喘而咳嗽者。可疗。喘而不咳嗽者。难治。
麻疹为热毒。故舌多胎。白苔者轻。黄苔者重。
麻疹之色鲜明如锦者吉。黑晦如煤者凶。不出于头面者重。红紫黯者。亦为重症。
凡出麻疹者。贵透彻。故先用发表剂。使毒尽达肌表。若误投寒凉之药。毒必内伏。不能透出。故多毒气内攻。甚或喘闷而毙。
麻疹现形三日之后渐次没落。不早不迟。佳候也。一二日后疹即收没者。常有变证。宜谨慎调摄。切勿大意。须防风寒之侵袭。及避秽气之触受。否则其毒往往内攻。轻者烦渴谵狂。重则神昏闷乱。疹毒上冲。以致血液妄行。溢出鼻孔。宜用解毒之剂。毒解则血溢亦止。
麻疹之馀毒未尽。则发生种种变端。或于肤表结成疮毒。治之不易。若在耳眼筋骨者。亦难于医治。其或精气不振。形体羸瘦。精神倦怠。饮食减少。咳嗽不止。便泄不实。馀热不除等证。往往变为劳瘵。
[橘窗书影]
麻疹最初用葛根加桔梗汤使发汗。往来寒热似疟者。用小柴胡汤。疹已出而躁烦口渴者。用白虎汤。烦渴而泻下者。用猪苓汤。便泄不止者。用柴胡汤。小承气汤。吐血衄血者。用泻心汤。轻者用黄芩汤。馀热未退者。用竹叶石膏汤。微热咳嗽不止者。用小柴胡加葛根草果天花粉。

第二章　猩红热  ***************************
〔原因〕猩红热亦属麻疹等之传染性小儿病。且较麻疹为多。大人亦有患之者。
猩红热有先天的。永久免疫性。故人有终生不罹此疾者。其有仍罹猩红热者。大抵未得后天之免疫性耳。
〔症候〕猩红热之潜伏期不足二十四小时。平均持续四日乃至七日。前兆期亦往往不过数时间。多则一日至二日。其起时。反覆恶寒或始于一日之战慄。小儿则发全身痉挛。次则体温上升。达三十九度。乃至四十度恶心。呕吐。心悸亢进。全身倦怠。头痛。咽喉疼痛。嚥下困难。咽头黏膜及扁桃腺发赤且肿胀。
舌之边缘强度发赤。中央及底基部带青灰白色灰白黄色之苔。脉搏与体温升腾时。增加五百二十至五百五十之间。
发疹期之体温更上升一层。脉搏亦增多。发疹先发现于颈部。及锁骨部。此后于二十四至四十八小时之内。蔓延于躯干及四肢。惟颜面较少。而颐部及鼻部局所的血管痉挛。而呈苍白色。此为鉴别征候之要点。
猩经热之发疹。呈鲜活之赤色。粗看之。有平等蔓延之状。熟视之。发现集簇无数之深红色细点。压之则褪色。皮肤之潮红渐次增加。患者往往感觉焮灼辛辣。或感皮肤瘙痒。末梢部之淋巴腺往往肿胀。最甚者感压痛。此期软口盖及悬壅垂并。扁桃腺更增肿大。其他颚下腺亦增肿大。颈腺。耳后腺。腋窝腺。肘腺。鼠蹊腺等亦肿大。此期舌面深红色。菌状乳嘴肿胀。此所谓覆盆子舌或猫舌也。舌面凸凹相交。其状如覆盆与猫舌。
皮肤发现疹点后三日或四日始达极度。三日至四日间。持续不变。渐次褪色。其后一周之后。渐次褪尽。皮肤外观恢复。
发疹期后即落屑期。亦有发疹期未终了即开始落屑期者。通常发疹后最早发现落屑之部位。为颈部。落屑稀如糠粃状。多连续片。及膜状即层片状之落屑。为猩红热之特征。
落屑期中。体温无变化。故患者颇觉爽快。喜静卧。此期持续平均十四日。患者于感染后第四周之终。乃全愈。
〔疗法〕初起时患寒。用葛根汤。大青龙汤。发热。恶心。呕吐者。用小柴胡汤。以上凡口渴。躁烦。头痛者。用小柴胡汤加石膏。或白虎加人参汤。咽头肿痛与嚥下困难者。用桔梗汤。排脓汤。排脓散之类。淋巴腺显著肿大。用小柴胡汤加石膏。大柴胡汤四逆散小陷胸汤等。
呕吐者。不能不药。用甘草汤。小半夏加茯苓汤。
併发病之治方。可参照各疾病条下。

第三章　百日咳  ***************************
本病呈一种特有之发作性咳嗽。为接触传染病之一。古之「疫咳」、「顿嗽」、「痉咳」即此病也。
〔原因〕由于咳嗽之际。唾液涎沫飞散。成为间接传染。凡人多有感染素质。故屡屡流行。一岁至三岁者。最易感染。一经遭罹后。能得后天之免疫性。故罕有再犯者。
〔症候〕潜伏期之持续不一。平均一周。短者三四日。长则二周。前驱期与病发期。有种种之程度。大体区别为三期。
（一）加答儿期　其始为鼻加答儿。咳嗽。结膜潮红。嘶嗄等之症状。与单纯之加答儿甚难区别。此症候经过一周或二周。或半周。或四周。咳嗽渐次猛烈。频发于夜间。而有一定时间之发作性。
（二）痉挛期　强迫的咳嗽。夜间尤多。痉咳发作。屡有前兆。如不安。不快。颈部或痒。或胸部感觉压迫。趋于母怀。或凭于椅桌器物之上。更有咳而呕吐者。
发作时先见延长深呼吸。次即连发盛烈之短咳。其间吸气不利。颜面潮红。结膜发赤。开口则舌出于外。此发作未终。又复加频咳。如此返复数回。遂呈窒息状态。最后排出黏稠如玻璃状之黏液。而为一发作之终。此发作一昼夜。通例五回或十回。有时达三十回以上。痉挛期普通三周至六周。
（三）轻快期　又此期发作性之次数与强度均减。呕吐亦除。特种之性状亦失。但加答儿性状之咳嗽。则永永存留。
经过三期如无合併症。则四周至十周可愈。此时之小儿显然衰弱。为结核发生之好机会。如在轻快期中复罹气管枝加答儿。则必更起痉咳。
以上所述。为中等症候。轻者。经过二三周。往往不呈显著之发作。反之。重笃之症状。则高热。不安。障碍睡眠。脉搏速。发作剧。呼吸困难。呕吐剧烈。此时虽无併合症。亦能致死。
〔疗法〕加答儿期中有一般风邪时。用麻黄汤。葛根汤。小青龙汤。小柴胡汤。加减之。
入痉挛期。呈痉挛性之咳嗽者。用甘草乾姜汤。苓桂甘草汤。苓桂五味甘草汤。柏叶汤之类。而半夏厚朴汤。橘皮竹茹汤。桔梗汤。小柴胡汤。麦门冬汤等。亦可从证运用之。
余对于百日咳。内服以上方剂。更须限制肉食。其体质衰弱者。严避风寒。因肉食。则必发作猛烈而回数增加。禁肉食。能使发作顿减。屡试不爽故也。
今日西医所使用之药。治百日咳者。如康德儿。基夫亚儿。屋伊希宁。可衣希富斯登等之中。亦稍有效果。但因注射时之哭泣。往往引起病之发作。而基夫亚儿之注肠。尤足致身体于衰弱。既苦幼儿。而复夺其生命。岂西医家之所能顾到哉。
知友松村又一君。其长男亩夫君。于昭和七年春。罹百日咳。近邻之医家加以疗治。病势益剧。身体衰弱。求治于余。乃与小柴胡汤合甘草乾姜汤。内服一月。即渐痊愈。
又八年六月。长女亩美君。罹百日咳。与小柴胡汤合半夏厚朴汤。分十日投之。亦见全愈云。
[蕉窗杂话]
顿嗽（百日咳）之治方。明清方书。有麦门清肺饮数种。但冗杂而少效。余近用橘皮竹茹汤加半夏苏子。羸瘦。咳逆甚者。兼用麦门冬汤加五味子桑白皮。其势剧者。用胜圣散。（鼹鼠霜一味）日久咳不止者。用参花炼。（人参天花粉炼蜜）大抵收效。

第四章　窒扶的里  ***************************
窒扶的里者。因窒扶的里菌惹起之一种接触性传染病也。患咽喉或其他之黏膜。尤在上气道黏膜上。附生义膜。又因菌体上发生之毒素。起中毒症状。引起麻痹。
〔原因〕窒扶的里菌为病原。二岁至五岁之儿。最多罹患之。
〔症候〕窒扶的里之症候颇多。因其病机之位置。传染之强度。及各人之素质而异。而以现于扁桃腺者为最多。
潜伏期无一定。大抵二日至四日。当发病之时。多现一般症状。即颜貌苍白。倦惫。食欲减退。有时呕吐。头痛。年长之小儿感嚥下困难。其次体温升至三十八度。或三十九度。脉搏频数。颚下腺稍稍肿大。有压痛。舌生白苔。从咽头可以望见。两侧扁桃腺。亦现中等度之肿大。或潮红。其一侧或两侧之表面约佔三分之一。或佔半面积之白色义膜。其初期不遇见其中等度之扁桃腺炎。或腺上生轻度之黏液异物。此义膜随扁桃腺肿大。炎症遂增加而速扩。甚至有将扁桃腺全蔽之状。在此程度中。病机屡进行而屡停止。同时侧方及咽头后壁扩大。四五日之后。义膜亘两扁桃腺。软口盖。悬雍垂及咽头壁之一部。扁桃腺炎亦渐扩大。两侧相接。分泌多量之黏液脓性物。致起呼吸困难。而发鼾声。口腔生恶臭。颚上淋巴腺亦强烈肿大而压痛。
全身症状日日增加。热候上下于三十八度乃至三十九度五分之间。脉搏频数微小。颜貌苍白。呈苦闷之状。食思缺乏。嚥下感疼痛。睡眠妨碍。此际内脏诸器官大概无变。肺脏依然常态。心脏往往有僧帽瓣及肺动脉收缩期的杂音。脾脏。肝脏。稍稍肿大。尿中多见蛋白及圆壔。
以上为中等疫病症状。轻者无全身症状。重者发高热。呕吐。头痛。年长之小儿感嚥下困难。扁桃腺于发病第一日。已稍被带污秽色之义膜。此时悬雍垂。软口盖及咽头后壁迅速扩大。扁桃腺强度肿大。与悬雍垂同遮咽头内之视界。嚥下显著障碍。鼻扎不能呼吸。口内放出恶臭。屡屡分泌多量之水样或血性。颚下淋巴线强度肿胀。其周围组织生侵润。强压痛。持续至五日乃至七日。往往起气管枝肺炎。全身症状早犯者。颜面显著苍白。呈无欲状态。口渴。食思全无。体温升至三十九度乃至四十度五分。入高热情形。脉搏小而频数。紧强而弱。二日之后脉搏几无。不能按寻。心絃微弱。心尖有杂音。肝脏肿大。又恒起肾脏炎。此名为腐败性窒扶的里。或恶性窒扶的里。
喉头上佔居窒扶的里者。其症甚为危险。但屡有遭遇之者。尤以幼稚之小儿童为甚。
症候来时。声音嘶嗄。经日竟致全无声息。咳嗽乾性。所谓格鲁布咳也。此症呈特有之犬吠声。或轧鸣声之性质。同时又现前后喉头狭窄之症状。即吸气曳长。有杂音。呼气亦生障碍。呼吸困难。则血液之炭酸增积。以致口唇。口围。指爪。发现青紫色。身体不安。不能静卧。感激烈之呼吸困难。空气有稍稍从声门通过之模样。颜面四肢苍白色。汗冷。意识溷浊。此外有来自鼻腔。口腔。结膜。皮肤等之窒扶的里者。患屡起气管加答儿及气管枝肺炎。或併发心脏炎。而起心脏麻痹。咽头窒扶的里之后。亦有起口盖筋麻痹。
〔疗法〕窒扶的里血清有效果。吾人于内服药之外。必注射窒扶的里血清。扁桃腺肿大。附著义膜。或黏液脓性之分泌物凝著之际。宜与排脓汤。排脓散。桔梗汤。半夏苦酒汤。或顿服桔梗白散。本病之中等程度以上。屡有口渴。烦躁。高热。舌见白苔亦见乾燥者。宜从证选用白虎汤类之方剂如小柴胡汤加石膏。大青龙汤。越婢加半夏汤。
喉头窒扶的里狭窄症状。必施用手术。在用手术以前。顿服桔梗白散。使义膜大半吐出。便见轻快。
重症如半毒状者。屡见脚气冲心。而诉苦闷者。最为危候。其症情为大小便闭塞。胸腹膨满。抵抗强大。胸内甚苦闷。全身呈急性郁血之症状。肝脾肿大。脉微而细数。
如此之际。即打窒扶的里血清亦无效。宜速服走马汤使之吐下。冀其万一之生。

第五章　流行性耳下腺炎  ***************************
本病为耳下腺急起肿胀。所谓触接性传染病也。人呼为之「虾蟆瘟」。或呼「时毒」或称「痄腮」、「发颐」。
〔原因〕本病之原因未明。五岁至十五岁之儿童尤易罹之。
〔症候〕潜伏期二周半至三周。前驱期半日或一日以上。觉不快。不安。食慾不振。或恶寒。或轻热。衄血。耳内骚鸣。或感疼痛。
病之发生。始于耳下腺肿胀。初在侧面。耳壳下先见肿大。此际无压病。皮肤多变化。仅觉光泽。红潮。感微热者甚稀。肿大二日至三日。渐次大增。从乳嘴突起。佔有下颚角之间。压上耳壳。颐部一体肿大。呈异样容颜。肿胀渐大。附近亦生浮肿。感不快之紧张。口之开闭困难。咀嚼疼痛。耳重听。感疼痛。如此极度肿大。经过二日。即急速减退。
同时其他唾液腺。即颚下腺。舌下腺亦肿大。
热候不定。多与肿胀同现。或有稍前发热。持续三日至五日。通常三十八度乃至三十九度之间。重则三十九度以上至四十度者。肿胀减退热先下降。又热候不明。
其经过一侧耳下腺之终止期乃五日至七日。其两侧者。乃十日至十二日。恶液汁化脓者极稀。
本病屡与睾丸炎併发。成人者多。未成年者少。通常耳下腺渐有肿大。疼痛。乃併发睾丸炎也。其后睾丸。必致瘦削。故若两侧均犯者。每不能生殖。妇女卵巢及乳腺起同样之炎症。与男子同。至于引起脑膜炎而致死亡者甚稀。
〔疗法〕初期在表证者。用葛根汤。或麻黄杏仁薏苡甘草汤。表证去而仅耳下腺肿胀者。小柴胡汤。小柴胡汤加石膏。鲜有用大柴胡汤者。起睾丸炎。起卵巢乳腺炎症者。宜用小柴胡汤加石膏。白虎汤。有意想不到之显著效力。

第六章　哈伊耨梅琴氏病  ***************************
哈伊耨梅琴氏病者。乃流行性或散存性之中枢神经系统之一种病型。即脊髓前角灰白色之炎症。惟不限于脊髓之前角。大脑。延髓等亦有惹起病变者。故其病型颇不一律。
〔症候〕潜伏期五日至十日。大多平均九日。其次继以发热之前驱症状。续现初期麻痹。因麻痹而往往波及其他障碍。据乌伊芝枯孟氏之分类。为下列之八种。
（一）脊髓前角炎（脊髓性小儿麻痹）
前驱期之主要征候为发热。突然升至三十九度以上。或至四十度。脉搏频数。同时症状。意识明瞭。但有时则稍溷浊。嗜眠。此时期局所的变化。为安魏那。气管枝炎。消化障碍。呕吐。下痢。或便秘。或全身痉挛。
热在第一日。温度升降不一。其延一周至二周者为例外。初期之诊断极为困难。可以留意其重要症状。为皮肤之知觉过敏。四肢。背部疼痛。（自发痛与运动时之疼痛。）及显著发汗。
前驱期二日至三日。初发麻痹继及广泛部分。此际以痉挛搐搦等为前行。麻痹多弛缓性。能犯下肢及躯干。而至上与脑神经之分布区域。
麻痹之扩布。能在二三日中达其最大范围。其后渐次缩小。最初麻痹。难以认识。不过膝盖腱反射缺损。筋肉紧张度减少。正坐困难而已。犯及腹筋之腹部。为鼓肠性之膨满。此亦屡见于初期。此时膀胱及直肠。亦起一时性之障碍。
初发麻痹。若不渐次消退。遂入某筋簇而成持久性之麻痹。此麻痹汤弛缓性之末梢性萎缩性麻痹。对于电气呈变性反应。故初期对于机械的。作电气刺戟。有兴奋性。
呈完全性反应之筋肉。不能冀其筋肉运动之恢复。经过时日。筋起萎缩。渐见羸瘦。遂及于骨骼与皮肤。
持久性麻痹。往往为一下肢。未有一上肢者。有时起上下肢交叉性或偏侧性。且其麻痹全肢不平等发现。而犯某部筋簇。下肢腓骨筋或四肢股筋。前筋。骨筋。同时犯者最多。上肢之三角筋犯者亦最多。初期屡见躯干及颈部诸筋之麻痹。腹筋麻痹。腹壁贻限局性之萎缩部。
麻痹之恢复。早者一周。迟者半年。或半年以上。持久性麻痹之结果。肢之发育。显然因障碍而短小。其皮肤屡现作苍白色。或现青紫色。腱侧比较冷感。又或筋簇麻痹。其正反对筋之收缩。挛缩变形。渐次因腱之萎缩。筋肉之纤维变性。而坚固其病的位置。
（二）朗碍里氏麻痹型。乃上行性脊髓麻痹。初现下肢麻痹。急速及于躯干。上肢。犯及呼吸中枢。以致死亡。
（三）延髓及脑桥性麻痹。其重笃之经过。则脑桥及延髓起脑神经麻痹。即视神经。颜面神经眼球筋。悬雍垂。舌下神经等之麻痹能速迷走神经。而犯呼吸中枢。
（四）大脑性麻痹。脑实质炎之际。见痉挛性麻痹。即脑性小儿麻痹之象。
（五）小脑性麻痹。即失眠症。
（六）多发神经炎症。即诸处神经炎之症状。
（七）脑膜炎症。意识溷浊。颈部强直。呈皮肤知觉过敏等恰如脑膜炎之状。
（八）不全症或顿挫症。流行时屡见不鲜。若见于不流行之时者。而有显著之前驱症。则完全可以治愈。
〔疗法〕前驱期用葛根汤。小柴胡汤之类。倘其麻痹不去。则从证可用桂子加附子汤。桂枝去芍药加附子汤。桂枝加苓术附子汤。当归芍药散。八味丸。黄耆建中汤之类。

第七章　小儿赤痢（附疫痢）  ***************************
〔原因〕赤痢者。由细菌或一种之阿米巴惹起之传染性大肠疾患也。
〔症候〕潜伏期二日或三日。或至八日。发病之时。屡有发热。其幼少者。或于发热之前后起痉挛重要之症候。其粪便之性状。初则日下数回之通常痢。便后下黏液。便与似血液之脓汁。频催便意。里急后重。排便一日达十数回至数十回。排泄量微。下腹部多刺痛。食欲减。口渴。舌被白苔。恶心呕吐。其初腹部多膨满。由于左侧腹骨窝通腹壁。腹壁肿厚如索体状。受压而觉疼痛。后期则腹部陷凹。
病势因粪便之性质而有种种。有时软便中和黏液。此中散见线状或点状之血液。或混多量之血液。有时多脓汁之含量。或如肉汁者。鲜有凝固之黏液。呈腐败色而放恶臭。肛门因频次排便而发赤。起括约筋麻痹或脱肛。
体温从种种之病势而异。并无一定。一二日至五日最高。渐次涣散。脉搏亦随热而同其增减。一般经过一周或二周。排便之度数渐减。血液黏液之含量亦减退。混和之粪块渐多。遂如普通粪便。但继起衰弱者。往往发生不幸。
小肠同时亦病。突然发高热。呕吐。痉挛频发。有嗜眠状。脉搏微弱频数。便不通。或出数回之黏液便。或血样黏液便。渐次陷于昏睡。则发病后十二时至四十八小时内多至于死。
疫痢为赤痢之重症。夏秋之候甚多。前驱症为头痛。腹痛。呕吐等。渐次发热。解出软便。或下痢便。经数时间突然出四十度以上之高热。漏黏液便。眼球上转。四肢搐搦。或全身发痉挛。陷于昏睡。便通而不秘结。大多一日一回至五回。黏液混杂血液。此病之患者腹部极柔软。
〔疗法〕发病之初期（表证时间）与葛根汤。与大人之赤痢无异。若呕吐者。用葛根加半夏汤。小腹赤痢或疫痢。初期不得用葛根黄连黄芩汤。若腹部膨满。大便不通。或里急后重。便不快通者。用大承气汤。或调胃承气汤。
口渴烦躁。舌乾燥。见白苔。白虎加人参汤。呕吐不止者。顿服半夏乾姜人参汤。熊胆末。口渴。小便不利。咳而吐出水样物者。五苓散主之。吐蛔虫手足厥冷形势危笃者。速投与乌梅丸。
肛门热。里急后重。强者可用白头翁汤。白头翁加甘草阿胶汤。病势稍缓。症状轻快。而有回覆倾向者。用小柴胡汤。大柴胡汤。黄芩汤。甘草泻心汤之类。脉微细如绝。吐利。手足厥逆者。用四逆汤。真武汤等类。
疫痢之用希麻西油。为今日之一般常识。余亦于八年前深知汉方。甚爱用之。肠洗涤则滥。用林搿儿油等之注射。但患疫痢者。大半为肠实症。而非阳虚证。投以下剂。幸病势不见恶化者幸也。现有一部分之学者。主疫痢严禁用希麻西油。盖洞悉其弊害矣。然疫痢不绝对禁忌下剂。阳实证可下。阳虚证则不可下也。换言之。下剂之标准。当视患者之体质与病势为断。希麻西油亦不能认为纯无效果。
备考
〔本间枣轩之谈〕
小儿疲劳。身体羸瘦。不能用大黄者。可用四逆散。或钱氏白术散。或柴苓汤等。疲劳极点。脉沉微四肢厥冷。或拨开衣被。辗转反侧。作摇头弄舌之烦躁。或上窜。或乾呕。或出。冷汗。或乳饮口渴者。无真气也。肛门洞开不闭。呼吸短促。时出太息者。皆疲极必死之候。用黄芩四逆汤。或四逆加人参汤。或附子理中汤。小儿在前述情形。而在治疗中不能服药或脱阳者。必死。呕吐甚而药不能入。饮食绝粒者。此名噤口痢疾。热而胃口郁滞者。半夏泻心汤主之。亦可用黄芩加半夏汤。或黄莲汤。或参连汤之类。
钱氏白术散。即人参汤中去乾姜加茯苓葛根藿香也。柴苓汤。即小柴胡汤合五苓散也。
〔赤水玄珠〕
理中汤（人参汤）者。小儿呕吐后脾胃虚弱。四肢渐次厥冷。或颜面现浮肿。四肢虚肿。眼闭不开者用之。
〔类方广义〕
疫痢初起。发热恶寒。脉数者。先用葛根汤温覆发汗。若呕者。葛根加半夏汤。发汗后用大柴胡汤。厚朴七物汤。大小承气汤。调胃承气汤。桃核承气汤。大黄牡丹皮汤。大黄附子汤之类。各视症别而与之。以荡涤里热宿毒。
〔橘窗书影〕
此症俄然而来。遂发大热。或恶寒。手足冷。或发惊搐搦天吊直视咬牙噤急。或腹痛呕吐呵欠困闷。或泄泻。或洞泄。下痢带恶臭。发时惊搐。吐泻齐来。此为不治之症。若三症俱来。而势尚缓者可治。大热下痢挟惊者。用葛根黄连黄芩汤。昏睡不醒者。重症也。剧烈下痢。亦用葛根黄连黄芩汤。缓者用葛根汤加黄连。大下痢脉沉微昏睡下痢多者。用桂枝人参汤加黄连。或黄连理中汤。手足厥冷者。用附子理中汤。或四逆加人参汤。

第八章　佝偻病  ***************************
佝偻一名英吉利病。即小儿哺乳期或二年之幼儿发现之。本病之原因不明。
〔症候〕
（一）全身症状　佝偻病之小儿神思不安。多啼哭。睡眠亦不良。头辗转向背。如埋头于枕中之动作。后头部之毛发薄头部时。发汗。全身之血管运动。神经障碍。见荨麻疹红斑。
（二）骨格系统之症状　骨格软化且变形。当母亲抱儿放尿时。儿忽开始为疼痛状之啼哭。至使母亲注意。
特异之娈化。能见骨端软骨肿胀。长管骨与筋骨显然肿胀。同时骨干变形。弯曲。遇轻度之外伤。容易致起不全之折骨。
全身之发育亦变化。身殊不长。甚短小。运动起居之动作亦异常。小儿已能起立步行者。罹此病致不能起立。
头盖骨颜面骨之发育。显然不完全。头盖与颜面大不调和。颚骨亦异常变形。齿牙之发生延迟。
头盖各骨之缝合致不合而开大。其缝合边缘肥厚如近状。且前头结节亦肥厚。或颅顶结节肥厚。头盖如伞形。
大囟门亦不闭锁而开。且较之普通为广大。第二年之终。渐渐闭锁。后头部小囟门及拉麻达缝合之附近柔软。压之。生陷凹。多继以颞颥静脉之扩张。
佝偻病性脊髓弯曲。不现于一二之脊椎骨。从其度合锐角为稍和缓的。就中以后曲屈最多。致现腰椎侧弯亦多。而少向前弯曲者。
胸廓与佝偻病颇为关系。盖肋骨之软骨部。与骨部之接合部肥厚。外方可见外下方一列之结节。各小结节之中央具是一沟从骨部而出于软骨部。
胸廓变形。尤在侧壁。更形显然。侧壁偏平。乳房腺与后腋窝腺之间隔短缩。甚至侧壁陷凹。向外方凹面。描成弓形。又胸骨向前方突起。成为鸠胸。锁骨弯曲。多陷于不全骨。上腕骨为极重症之弯曲。骨端软骨之肿胀。不甚显著。反之前腕骨。其指端之软骨肿胀。为必然之症候。一方尺骨之软骨肥厚。一方桡骨软骨肥厚。骨盘肠骨栉亦见肥厚。
大腿骨与趾端之骨端软骨肿胀。多前方。或向外方曲。久曲。下腿骨两端之骨端软骨肿胀。不全骨折及弯曲亦多。故脚形呈╳脚或。脚。
病势重笃者起贫血因之皮肤色苍白。精神发育亦迟延。病势更进呈痉挛质之症状。呼吸频数。脉搏亦多。食欲异常亢进。腹部膨隆。通便无一定。肝脏触下缘。但不肥大。多下垂。脾肿亦见。
〔疗法〕上记之症状。可用小柴胡汤。小陷胸汤。泻心汤。桂枝加龙骨牡蛎汤。柴胡加龙骨牡蛎汤。伯州散之类。和田子真翁佝偻病之治验。引用如下。
日本桥区箱崎町某子年七岁。其年初胸背突出。渐次弯曲。父母忧之。乞诊于某医。谓是脊柱病。无法药治。去而受诊于某医院长。院长亦如是言之。其亲戚雪中庵宇。贯宗匠者。余旧知也。闻之不安。介绍于余。诊时。脉稍弦大。腹壁挛急。胸脊均突出。其横经颇大。蒙以衣被。背部尚觉突出。时漏呻声。胸背之边苦楚。余断曰。佝偻病。佝偻者脊椎之病也。因脊椎两侧筋之挛缩。使脊骨不得自由伸展。急治不能。缓治之亦能收效。乃仿东洞翁治涧之法。始用茯苓饮加半夏丸为主方。取南吕紫圆等互通利。二周后转用柴胡丸。服药凡三周日。渐次脊柱伸展。通针二月半许。全复如常。
因云。佝偻病一名英吉利病。为难治之症。然非不治之症。但治此病之机会少。治验仅得二例。余尝以此治验。以语同业某氏。某后语其学生等曰。彼乃一无学庸医。安有不治之病而能为彼所治者乎。夸大之言。何堪听闻。此语余闻之于某学生处。

第九章　夜惊症（附夜啼症）  ***************************
〔原因〕夜惊症者。睡眠中突然惊起。呈恐怖状态也。患者以二岁至八岁者为多。
〔症候〕概于就寝后经过一时间。或二三时间。小儿突然发惊怖之颜貌。身坐起。发叫声。如遇物袭击状。抱拥母亲。不能暂安。须待室内光明。抚而慰之。始可渐渐甦醒。复其常态。此间须三十馀分钟。迨完全醒觉。兴奋去。则安静。更睡眠。翌朝与寻常无异。前夜事件。不复记忆。
〔夜啼症〕哺乳之小儿患之。有疼痛等之原因。夜间发作啼哭。妨害家人安眠。夜间发作或一次。亦有数次者。
〔疗法〕夜惊症用甘麦大枣汤。小建中汤等为多。有时用甘草泻心汤。小柴胡汤。夜啼症又多用甘草大枣汤为有效。比之鼻素剂。效速而易饮。虽过量亦不生何等障碍。
备考
〔本间枣轩之说〕
小儿十三四岁之间。睡中卒然惊起。或起。或如见邪祟。俗名恍惚。甚有每夜发者。柴胡加龙骨牡蛎汤有奇验。
〔类聚方广义〕
夜啼不止。诊小儿之腹。直腹筋强挛急时。芍药甘草汤服之。有奇效。

第十章　脑膜炎  ***************************
脑膜炎与往昔之惊风相似。考征先人诸说。惊风非单为脑膜炎。现以类似之症候。总称为惊风。兹揭载关于先辈诸师之治才。庶对于脑膜炎方之选择较便利云。
〔原因〕脑膜炎中之最普通者。为结核性脑膜炎。化脓性脑膜炎。液浆性脑膜炎。至于梅宁吉斯麻斯。慢性脑水肿。亦类似脑膜炎之症候也。所谓惊风之治方适用之。
〔症候〕结核性脑膜炎者。即慢惊风或慢脾风也。大多现于续发性。发病缓慢。始而食思缺乏。倦怠发热。多眠症等症状。继而头痛。呕吐。与脑性刺戟及胃肠疾患者相异。
脑刺戟症状者。皮肤及五官器之知觉过敏。轻微接触即觉疼痛。其他对于视觉及听觉之感受性。亦为异常。
运动性刺戟症状。亦多现出切齿。咀嚼。吸啜运动。揉头发。摘口唇。攫卧床及阴部。时发叹息。伸欠。
神识类多溷浊。应答差误。项部强直。反射机能亢进。
脑水肿之症状。则发现麻痹症状。此时神识矇矓。目光昏糊。呼之不答亦不知。茫然自失。往往发生突然之叫唤。
脉不正。徐脉或结代。陷于麻痹。脉搏频数。
末期发现间代性癫痫样痉挛。
化脓性脑膜炎者。发病之始。即升高热。数日中而死。神识矇矓。痉挛。项部强直。知觉过敏。发现克儿尼芝氏之病状。与前者相同。
液浆性脑膜炎。比之化脓性脑膜炎。症状较轻。但发急剧之高热。而速者亦致死。
〔疗法〕头痛发热。头项强直。或发痉挛脉浮者。用葛根汤。若兼呕吐。则加半夏汤。躁烦口渴头痛身痛无汗脉浮发者。用大青龙汤。烦躁头痛痉挛口渴吞水即吐出。脉浮小便不利者。用五苓散。颜面红如醉。有表证者。用葛根黄连黄芩汤。表证去而烦惊大小便不利者。用柴胡加龙骨牡蛎汤。大柴胡汤等。热识烦躁口渴刺戟症状强者。用白虎汤泻心渴承气汤之类。或兼用亦可。
已现麻痹症状。脉微细。起间代性癫痫样痉挛者。用四逆加人参汤。通脉四逆加猪胆汁汤。白通加猪胆汁汤等。
所谓梅宁吉斯麻斯者。屡见于疫痢之际。西医束手无策。不知如何治之。投熊胆汁一味。痉挛可止。眠可醒。在乡里之开业者。每年与患疫痢者按触甚多。术拙者致人于死。殊为遗憾。
尝和权藤成卿翁于幼时患疫痢。父松门翁饮以熊胆。味苦。觉头顶有如拔之痛苦。就此不省人事。旋即甦醒。味苦仍不脱。翁曰。药之味苦。苦而后甘。方为有效。
〔备考〕
有持桂里急慢惊风之说
小儿之惊。后代之儿科总名为惊风。独明之喻嘉言博学雄辨。痛斥惊风之名义。指为痉病。清之陈复正亦著数十万言之书。阐明喻氏之所未尽。遂屏除惊风二字。新立非搐类搐误搐三种。其说详而且备。余临症二十馀年。疗此病每年不下十数十人。熟视其所由来。皆冒邪热而起。间挟宿食。或因毒癖激发者。其初非来自邪热者。实难名曰惊。痉亦未妥。然就余之观察。惊者不必为惊吓之义。目反手搐。形状如惊。故称以斯名。（考仲景烦惊之语）又风字连属于诸病名者。其类甚多。况此来自邪热。以此为名。虽不中要亦不远矣。千金中称此病为中风。吾人不妨存其旧名。祇要审其脉证。不误阴阳。庶乎可矣。
惊风之急者配于肝。慢者配于脾。更立慢脾之一名。是为三种。此为后代幼科诸师之通说。吾门则不必专论肝脾。惟审其脉证而辨其阴阳治之。发热。手足抽搐。握拳口噤。上窜直视。脉浮数者。发于阳实热也。此名急惊。神色昏慢。微微抽掣。昏睡露睛。脉沉细者。伸景所谓欲寐之状态。即阴症也。寒且虚者。呼慢惊慢脾风者。不过慢惊之败症。聂久吾曰。慢脾风即以慢惊治之者。其失远甚。盖二者有分别焉。
熊胆汁　急惊直视烦闷者。先以此灌入。又可治慢惊。加入理中汤四逆汤为佳。
参连汤　急惊直视烦闷者。先与此汤。然后下对症之药。
还魂汤　此方有起死回生之神效。还魂之名。实为不愧。小儿抽搐陷于人事不省。二三日不醒者用之。余通家之一幼儿。曾罹此病。医师群集。投惊药数方。且针且灸。治法殆尽。一无见效。病势已极。皆言不治。余较诸医后至。初诊其脉沉绝。但细视之。彷彿有生机。乃向病家谓此病形势已濒危境。就余观之。全系热邪郁闭已极。如有幸而热邪发泄。（发表之意）方有指望。即与还魂汤。由其母抱而覆之以被。须臾汗出。忽然觉醒。还魂汤无发汗之说。今为余试以覆被之法。无人先知。余常值小儿之发热昏沉者。务使其发汗。十无一失。如此症遽用金石龙脑麝香。则必不醒。且邪热深入。祸起于反掌之间也。（大塚曰。吾师汤本求真翁陷于危笃之肺炎。西医宣告不治。乃下幼儿之汤以投之一二回即痊）
葛根汤　小儿发热。手足抽搐。上窜直视者。急与葛根汤便止。是系效仲景救痉方法。
风引汤　瘛瘲日日数十次之发作。平常之药不能疗治。故须治之以奇药逸品也。
柴胡加龙骨牡蛎汤　治胸满烦惊。
大柴胡汤　小儿惊风吐乳之类。多为此方之症。玩味「心下急郁郁微烦」七字而运用之。至由惊而变痢者。此尤为最良之方剂。
真武汤　阴症用真武汤。人皆知之。而太阳病发汗汗出而不解。其人仍发热心悸等病。犹属阳者。亟投此剂。是仲景之随机妙用也。惊风亦间有此症。
理中加附子汤　吐泻之慢脾虚弱者。亟与理中加附子汤。此症为外表犹热而里已成寒者。临诊时尤须留心审视。
通脉四逆加猪胆汁汤　儿科称慢脾风。多为此症。吐止无愈兆者。脾胃亡绝之候。加之出冷汗厥冷。四肢拘急不解。脉微弱欲绝。命迫旦夕者。此时若与微饮微汤。直等于儿戏。用通脉四逆加猪胆汁汤投之。或有万一之幸焉。
白通猪胆汁汤　下痢不止。厥逆无脉。危殆达于极点。但乾呕烦者。胃气尚未全竭也。服此方。倘微微现脉者。或得有生望。
紫丸　急惊便闭者。用此下一服可甦醒。
〔类聚方广义〕
急惊风痰涎由口涌出。眼闭口合者。先用熊胆紫丸走马汤等。吐下后大热烦躁。喘鸣搐搦不止者。与大青龙汤发汗可愈。
慢惊风用甘草泻心汤可愈。

第十一章　夜尿症  ***************************
〔症候〕本病并无尿意。又膀胱并不积尿。而在不知不识之间排出多量之尿也。多起于夜中睡眠时。亦有见于昼间者。
〔疗法〕患夜尿症者。大别为阳证与阴证。阳症用白虎汤。桂枝加龙骨牡蛎汤。阴证用苓姜术甘汤。八味丸。属血证者。用当归芍药散。桃核承气汤。抵当汤。
〔备考〕
原南阳之说
尿以灸为第一有效。其不止者。用香龙散。身体虚弱者。平日煎服弄玉汤。加附子或八味丸。
香龙散者。即反鼻与丁香研细之末也。余尝用伯州散屡有效。弄玉汤者。苓桂术甘汤加橘皮木香黄连也。
有持桂里之说
缩泉散（治尿床之方）鸡屎二钱。桂枝五分。以上二味。研末和酒每次服一钱。（每日三服）

第十二章　腺病（附腺病质　肺门淋巴腺结核）  ***************************
〔原因〕腺病蔓延世上而成疾患。其主要征候为慢性淋巴腺结核。其他器官之骨质及关节间屡生结核性变化。且本病之患者。易罹诸种之慢性病。
本病之素因。有先天性与后天性。总之年高夫妇间所生之小儿。侵入本病者最多。或母亲在怀孕时生癌肿或第三期之毒菌结核等之疾患者。多有罹此病之倾向。其他日常之摄生法。并生活状态。亦可影响本病之发生。
又其他小儿病。如麻疹猩红热水痘百日咳等之经过后。本病亦易发生。
〔症候〕腺病性淋巴腺肿胀。多发现于生后第一个月之顷。就中最早被侵者。为颚下及颈部之腺。其他前纵膈膜腔及腹腔之淋巴腺亦蒙其变化。
今从下颚隅及颈围按触淋巴腺。其肿大恰如肿疡。指尖触之。得硬圆形。甚者达鸡卵之大。而能目击者。此等之腺。不起急性炎症。有时对于血压并感敏捷。腺上皮肤不变色。纵膈腺淋巴腺肿胀在打诊上胸骨把柄部呈浊音。腹部淋巴腺之肿胀。恰如腹部。肿疡累累。得从腹壁上触知之。颚下及颈部淋巴腺。往往陷于软化。且呈炎性变化。即每一腺对于按触之知觉过敏。其质渐次柔软。呈波动。遂起腺病周围矣。该皮肤发赤。且呈浸润之状。暂时将外方穿破。漏稀薄之脓汁。其后患部往往形成瘻管。有久久漏脓者。反之则脓汁不穿。漏于外部。向下方皮下潜行。达于纵隔膜。或腹腔。或心囊腔。而惹起该处之炎症。
腺病者。呈一种特异之颜貌。我人特称之为腺病质。腺病质分二种。第一种颜貌鲁钝状。口唇肥厚翻转。鼻呈梨或马铃薯之状。此种情形下之小儿。其脑力并一般动作。往往缓慢且迟钝。此种之症。名迟钝性腺病。第二种则反之。心身之动作甚敏锐。脉管运动。神经易充奋。仅微微发扬。皮肤即呈旺盛之红色。颜面苍白。皮肤软滑。此种之患。儿甚怜悧。名为过敏性腺病云。
〔疗法〕选用小柴胡小建中汤。内补当归建中汤。大黄䗪虫丸。伯州散。当归芍药散之类。
淋巴腺肿胀。无论脓溃不脓溃。均可择用。以上方剂。在瘻孔排脓久不止者。当归建中汤。可兼用伯州散。或小柴胡汤合当归芍药散中兼用伯州散。排脓已久。羸瘦淋巴腺之核肿累累相连者。大黄䗪虫丸往往奏效。
迟钝性腺病与过敏性腺病。屡用小柴胡汤合当归芍药散小柴胡汤合小陷胸汤之类。
近年患肺门淋巴腺炎病之下者。屡见患儿增加。其病大抵大同小异。暂微热。或暂咳不止。或颜色晦恶。或元气衰败。其治疗法亦大同小异。吾人可择用前揭之方剂。则往往收效。
