
序  ***************************
世言医病与医国同一源流。国以新造之病为难攻，人以幼稚之疾为难疗。新造之国病，在于人心之未孚，法制之未备。故事不厌乎，议如周人之于市，郑人之于乡校是已。幼稚之童病，在于气血之未全，筋脉之未力，既不可以言语求，又未易以智巧索。谆论而复辩，且未足以究其万分之一。况欲忌鱼筌于纸上之尘言，其有箦笋而蟹蟛蜞者，几希奚兹演翁口议之所由作也。翁质直而不华，雅朴而实辩，如议证，议药，议诸氏之方，皆凿凿乎。如老法吏之议刑，辟丝发不可以动移，求之文理，诚若不足，索之义理，沛然有余。凤髓玉诀，政亦不容多逊也。或曰轮人之轮，庖丁之牛，应之于手，得之于心，盖非区区口耳所能造。今议以口为言，其视莫能教子不见全牛之妙。迳庭盖可知已吁有是哉。使释凿而特以原本为第一。议，曰乳哺，曰食忌，曰伤怜，不必议可也然，且以不绝于口翁之此意，岂独为医工计哉？有能以幼幼为心宝，有其书圭复其说，宛如省翁之耳提面命，将护于震夙之初，调理于生育之后，于其疾乎何忧，其或以竖子之梗为予告亦将语之曰翁有口议在由，是幼吾幼以及人之幼，挈而同归寿域中。此翁之初，心然也然。则是议也。又当求诸省翁之心，谨毋曰胜口说。
时岁在癸未梅月朔且石峰熊槐书

总论  ——————————————————————————————————————————————————————————————————————————————————————————

总论  ***************************
按魏氏前序云：求之文理，诚若不足。兹则不敢妄，喙妒就议。中述其切要一二言之，讥者幸鉴。
撮要  ***************************
儿在胞胎，必须饮食有常，起居自若，便神全。气和胎气常安，生子必伟。
怀娠之后，最忌食热毒等物，庶儿孩降生儿，有脐突疮瘫等患。
乳母常须养，其血和，其气乐，以忘忧，使乳汁温平，纵儿疾作，自安平过半矣。
婴儿平常无病，不必服药饵。恐遇疾不即为效。
初生儿必忌外客所触，庶免致客忤热，古人所以忌客一脯。
儿孩不宜食肉太早，伤及脾胃，免致虫积疳积。
儿孩变蒸作热，非谓其病虽不药自愈。
小儿受病在脐，有自愈者，故先贤惟理。其脏未言其腑，腑阳脏阴，如麻子一证乃是腑病。
小儿颅囟未合，乃气虚所致，勿视为寻常。
儿生谷道无穿，多至不救药无速验，必假物透以通之。
惊风发搐，手足不定执捉，恐风痫逆入经络，废害肢体。
小儿母容入神庙中，恐神情闪烁，必生怖畏。
小儿笑极与和，哭极与乐，睡思既浓，母使咀嚼。
儿患吐泻，女吐男泻，是为急证，吐泻不止，脾虚风即生，急宜疗之。
儿患疮疹，发惊不可下惊，药有热，不可用退热药，有汗不可止汗，或吐不可理吐，或下亦有可不可。
儿患鼻孔黑如煤，耳轮廓焦黑，目翻，指甲黑，作鸦声或吼叫数声，及手寻父娘衣，皆无可治疗。
药忌脑麝腻粉水银及用针艾，尤忌砒毒，皆不可轻用。
食忌甜成疳，饱伤冷成，积肥生痰，如焦苦辛辣馊酸，恐毒尤不可食。
辨疑  ***************************
儿患阴痫，其脉浮数洪弦，是阴中之阳非真阳也。
儿患慢惊，得脉数呼吸粗大，是其证绝，非阳回也。
儿患豆疹，作热非伤寒也。但看耳后有赤缕者是。
儿患身及张，非惊风也，或投寒凉药亦愈然，非惊风所传。
婴儿闻响即掣跳者，非惊也，乃肺肝不足，而神有未安。
热在筋脉亦发搐者，非真搐也，如或过剂，则变假为真。
议张氏方书，南人得病，不可以北人处方，自是南北异道，不可不辨也。
补遗  ***************************
二卷云：三才之道各得其九，上当有九九者三字。
四卷云：不荫心，上当有血字。
正讹  ***************************
五卷云：预利利害，上利字当作知字。
十二卷心气不足，而生之，惭字合当作渐字。
以上姑举，大概余亦未能审，于是非揭之，卷端以俟，今之省翁云。

卷之一·议明至理  ——————————————————————————————————————————————————————————————————————————————————————————

议明至理序  ***************************
窃闻形端表正，周公测度之圭，意到心明，华氏扶持之旨处方，议幼师傅至理为良，凭药活人，学造精粹，始妙纯乎其道者，惟籍专诚，违乎其议者，可行必用。夫人知其难，不知其所以难，究其学未究其自然学，言之难者，莫过乎药，备晓其意，参详审察，以尽其善。然后可以知其难易之旨也。仆世居江南，叨参医士，极意开陈管见，愿彰海字同声，虽然利钝从人，毕竟因由有自所著是书悉议。幼幼证候，诚为学者奥览一悟，至理无问，不通舍去褊隘之为体，取洞明之见，方行浅揭宜探，深渊杲通，神圣以服众，情者岂不韪欤。
议原本  ***************************
议曰：古人有择妇孕产之文；荆公着昭教育子之法，数篇利益，万世规模，安得人人而尚之。世有君子小人之别，故当述陈利害，明智审详而已。夫人立室安家，求嗣必纯纳妇种子在贤旦德。然而妇乃贤淑，夫又质良，生男不肖者有之，非夫妇之失情，人伦失序。事有不备者，良由公始不能善恤。胚胎之气，妯娌不兴，矜顾护爱之理，气胎涵养宜在冲和。冲和者，同其天地之宽量，应乎四时之运行，妊娠之间，怀育之次，但常令孕妇乐以忘忧，不作怖畏，亦无恐惧，饥食有常，起居自若。此乃以顺其中，而全其神；以和其气，而益其脉是与。调而助之，扶而补之，何患胎气不安，生子不伟。所谓妇人之性，自未鄙窄，因由暴触，以动其气。气动则伤血，血伤则损脉，脉损则胎气不固，胎气不固，其子何宜。爱子者，宜顺保其胎气；调妇者，宜匀和其血脉，然后乃曰：得其所哉。况夫人生清净，与天地以同，原性禀真，常合阴阳，而假质母怀精血成形，夫抱气神为子，何由聪慧。盖为母性弥宽，所以智能乃值；父精广爱，亦有乡相起自犁锄，乃是室家相从，意同道合，至诚礼貌，怡然一妇一夫，淳谨憨勤。岂在多淫多欲，虽由拙见，亦有至理存乎中矣。
议通变  ***************************
议曰：愚谓初生婴孩至于童稚，血气柔弱，疾病危虚，夫疾之在急，不可仓皇医之。欲安岂可减裂至于垣午，则可行有其巅憸，则防蹶医学得中，务令胜善良工进药。药用在人，通变为医，医行存志，志若通则医不繁，机能变则药不紊。通变者为奇，得志者为妙。古云心通，方学通，愚曰志变，作良医仆。辄着此书殊，无文墨但实，虽则喽喽嗦嗦，其意乃欲使学者通变而已。通者正理广博，触受咸知；变者，实明根源，开发胸臆。若只按古调，理今人处用平方，饮食坐卧不问，饥饱劳逸不使。然其天时地利，岂可不知犬吠鸡鸣，尤宜尽意。春夏秋冬四时有正邪之令，吐利惊疳五脏传久暴之疾。所谓可以进则进，可以止则止，犹甚堪行即行，不堪行即转。是谓通变之道，聪慧之施，谋机策略，智度攻讨。此乃兵家之权，杀罚为用，审察详辨，诊切视听，此乃医家之业，大只一切所为，皆由通变。惟有活人用功过于兵法，主治在乎通而知其变。此乃良工用心规矩，疑其变且智不通。此乃庸夫用心操执，常运其通而知其变，见其证而知其病，生死预决，危困不戕，斯乃上工之谓。顺逆相投，利害相混，何由而通，何因而变，斯乃下客之谓嗟乎。幼孩易得候变，我即因其证与候而变治之，或轻或重而作，我亦随其轻与重而理之，通变之道如是而已。
议难易  ***************************
议曰：天地阴阳尚有盈亏，世人阴阳自致顺逆。失其调度者，邪正相干，违其安和者，患灾相反。小儿一科，古人云：有异于常者为难，然长幼受疾，自是不同。所有难易之言者，非谓阴阳胜伏，非谓传变差殊，非谓脉气参差，非谓脏腑虚实。是以述其者。悉谓之难，违其候者，总谓之易。无以难证，而妄之谓之易。无以易候，而妄谓之难。难易之功，不出至诚穷理，尽性为得之矣。原夫医学师范，性参古风，是必臆记诸家明文旨归要说，更须端的审察轻重，较量儿观儿幼，传变又不可执殢于古意，亦不可滥恃于常情。搜罗尽善究竟，周旋无一证一候，留连于其间，方可谓十举十全之妙道者耶。古人云：心中了了，指下难明。小儿方脉，指下易明。心用了了，其或不然。悉关蒙昧，才有生疏。前功俱丧，思之掌幼重负利害，不可自逞寸能，何堪称誉家传三世之业。未果彰名盖由灭裂，用医仓皇太急，故有得失。鸣呼，既无深思远虑，岂有广见多闻。若求侥幸之功，必害平生之福。迂哉浅见，宁保无虞性命相投，岂可视为容易，证候未明，万毋勉强，学者幸详察之。
议参详  ***************************
议曰：调理婴孩一科，天下之难事也。且古从今，著载未详其议，世有质能之士，未尝废业，盖此等方脉之术也。然其参习至理妙无它焉，所谓审察宛详，按考备既已实矣，不为虚设，夫苟瞑然取次应急相投，致谬滥噫，审者审契表里，察者察实阴阳，究者究竟脏腑，详者详悉标本，按者按明虚实，考者考较轻重，推者推评前后，备者备准端的。入法千心，十全保命，口无泛语，意无滥思，脉无虚究，药无虚发，凡有婴儿先以视之为上，听声为次，察脉又为次。旦婴儿所受胎气未充，其色白，其形萎，其气怯，其声浊，得颅囟固实，稍长不任变蒸，既于变蒸不备，则形体萎而不壮，情性不舒，疾病无特不有。初生之儿，所受胎气充足，其色紫，其形紧，其气壮，其声清，焉得颅囟虚旷，稍长渐受变蒸，既而变蒸，淌足则体实形因，情宽性缓，疾病经年不仵，凡为医工，专诚守业，毋浪游，毋泛饮，毋傲恣，毋耽执，用之则专，遣之则稳，执而从机，奸而致执，设意无太过处，性莫不及，凡遇临危，赴急看候，一见使人怆然者，勿可徇众而说，但如前八法明度而已。若也视之为常，听之为妄，视听不专，浮泛致乱，虚作实冷，作热表为里，壅为通，如此仓皇安得，不有疏谬，今述总要须当致谨参详，乃谓成全日用善工者耶。
议专业  ***************************
议曰：观形，看候，察色，听声，宜究阴阳。受于邪正，皆由一气生成之本。一气者，先天应运造化镃基，禀赋不常，故抱虚怯。孩童作疾，其在实实虚虚，损益得中，标本无恙，过与不及，以意逆之。凡为医工，须知表里，复审盈亏，不和则众疾皆临，稍顺则四大悉正。世传小方脉书八十余家，究竟证候良方妙剂不过五十然，其传变形容诸证，该千述万各显其长，不得不录。是故医家明理药不繁劳，乃知至妙广博言章，欲使学者通变而已。大抵小儿得疾，所受无过惊积冷热，疗理不致散漫者。乃为上工其候，传散斯为下客。传散者，惊即作痫，热即成风，积成痞癖，虚作疳痢，冷致吐泻，逆为呕哕，其证泛泛，其医慌慌，若不寻其源流渐入江海，愈远愈深，弥开弥大。上士治之未萌，中士治之已行，下士治之纵横。盲者治之峥嵘，用药副之，规矩行道从之。精专婴孩无隐疾之情，药饵有反功之叹，勿致矜哀，乃招庆善矣。
议审究  ***************************
议曰：幼幼方脉，在乎参审推详究竟，尽善深明其理为得之矣。不以意竟为务，不以疑似为怯，不以未用试功，不以疏怠为向。每一证无不审究古意及师授之因，每一候无不察度准绳平善之理。所见至良决定，有路无可疑者，方与投药。庶无勉强肆臆之为，岂有伤大坏证之害，或有之盖其灭裂故也。初生之儿，审其胎气少稳，断乳之子，究其饮食伤脾，离母之孩，察其暑湿寒邪，非角髫童觉。其驰遂斗力，劳则伤气，动则伤神，役则伤形，饱即伤滞。毋有四意医工次焉若也。顺事致敬婴孩何疾加之？一曰：调护谓调适其寒温，护令不受邪触，春不怯冻，秋不乘凉，夏知清冷，冬觉温焕。二曰：保撮谓保娇情所欲，撮所经任之意，乳须及时，食无过剂，睡无令饫，戏勿令饥，坐卧起止惟母当知。三曰：抚育谓幼则顺其娇痴，长则变其情忘，抚之乃常存其神而知其体，育之乃安其形而调其性。四曰：鞠养谓儿长成，宜鞠问之，毋令纵恣，毋令忽暴，毋令悖逆，毋令顽慢，四者穷理尽性纵恣。毋令忽暴，毋令悖逆，毋令顽慢，四者穷理尽性可谓慈母之道。凡儿初生之后出三日，气脉定已脱脐风之难过。七日精神全，方离锁肚之害越。百日腠理持，不致咳嗽之危。千日外胃气正，不泻青黑之咎。又亦有四焉，一曰和爱，二曰顺敬，三曰谨训，四曰宽责。和爱者，不恣儿男口腹。顺敬者，不听暴虐嬉戏。谨训者，至诚礼貌相持。宽责者，忠怒丁宁举喻。若加鞭笞呵叱，不惟惊恐怖畏，此之用狠，彼之亦愚若也。父子相尚，温恭相顺，斯为善矣。
议同异  ***************************
议曰：合之则同，离之则异。水火之设，品物之聚，皆有同异。何可怪哉？火之为烟所郁则不明，及其焰也，由烟而明之。水之为坎所壅则不流，其湍也，由坎以流之。万物有品橐，出其境则异于常人，事有尊卑，合其道则异于众。幼幼抱疾不作传变，古今皆知。言曰：疳积吐利及其更也，即作惊风痰热。未为怪异，可以循其证候而疗之，稍或变常，当审其轻重而理之。兹则世医务学，莫执此端可否之，意以尽其善，殊不知疾作有同异之别，其所受之。常曰：同所作。不常曰：异前件八证候中皆能传之。俗流不知其所以传作，即曰：差异其实因差异所致，当知所受在于传变，欲以暴急之间，妄投丸散，冷热相互，虚实相摧，表里相隘，阴阳相反，乱于百脉，触于五脏，迫于经络，遏于荣卫，是故本证遁作它疾。所发不得其名，所疗不审其理。攻劫无端，幸全性命，即其所受，乃谓怪异。积证之中得疾，差异甚多。疳气之疾，外候颇众，其候但于积病坏证，而与调理疳气亦然。询其源，则应其端，体其证，则疗其疾，是以丸散不良陈。疾病莫延久，凡儿所受异疾，盖由失之明察，苟或成人往往抱废笃之疾者有矣。
议根本  ***************************
议曰：夫人之生，以气血为根本。人之命，以安乐为寿元。男即二八卫气方正，女即二七荣血方行。天癸至时，其气与血始然。父参年既未登，即曰小儿。然分形其名已载，自幼至长久第言之。今之世法，男年十五，女年十三，乃通嫁娶。其道虽不应古，其理在乎通情，情动乎中。男破阳大早，则伤其精气，女破阴大早，则伤其经脉。虽成胎孕含育，必亏儿生伛偻，变蒸不备，体作侏儒；又或男子过于八八，女人过于七七，产诞婴孩，何足为善；又或阴盛阳亏，阳盛阴亏；又或女因胎寒服药，男以阴萎饵丹，如此为后，皆不足与议，非正论也。前贤著述，评较调理未尝与，究其源，远见分短夭，利害由斯复。见男女长成疾，抱虚劳相继而死者，人谓传尸，或曰有鬼所致，或曰有虫所作。愚谓不然，传尸者，传受骨肉气血之尸也，乃是父精不足，母气虚羸而得之，何更外有尸而可传，有鬼致昧，有虫为祸。前件意义悉入其候，虽则男女长大，勿于劳瘵相承，但禀赋受气如花伤培，似木败植，荣壮枯谢各由根本所致。凡为人子无能自知，况又恣妄于女年，忽尔气虚脉脱，惟恨天命。病家坚忿药之不良，无自责其根本不充，所以然也。

卷之二  ——————————————————————————————————————————————————————————————————————————————————————————

议虚实  ***************************
议曰：五行之为物，各有轻重虚实得共之性。生乎堪任之地，资质自然固壮。金之至坚，隐生虚土，质轻色淡。火之至虚，猛发坚木，焰烈炎炽。土有固陷，水有盈涸，本有岩石数十年之秀，实者不得阳气亦萎。有之人之资质禀赋，父精气，母血脉，浑朴胞胎，调摄鞠育。凡儿变蒸之后，其形可知，是以颅囟未合，筋骨柔弱，颅囟青筋，脉虚不荣。颅囟常坑，滑泄便便，颅囟睡起，风痰不止。颅囟久冷，吐利清青；颅囟虚软，癫痫不免；颅囟匾阔，暴泻易脱；颅囟喎长，风作即三；颅囟连额，惊风易得；颅囟未完，怕热怯寒；颅囟缓收，怡气不周；颅囟动数，神气昏弱；颅囟宽大，受疾恐害。颅囟者，乃精神之门户也，关窍之橐龠也。上下相贯，百会相通，七孔应透五脏所籍，泥丸之宫，魂魄之穴。气实则合，气虚即开，良由长大不可不合。医者一见，当知其可否用药。凡儿有颅囟未合，受病沉重者，慎勿将作寻常，矧思究竟，犹恐得共。何况瞑杰，妄投丸散，此示婴儿虑。愚者有曰：医杀之说，曷不谨欤。
议脉气  ***************************
议曰：天地造化万物，发萌之端。其来有渐，其根悉用，其名则常，其用则别。夫人之种性，所受胞胎，含宏隐密，生而未显，长而能知。利钝巧醇，良狼戾者，未奂言诲，亦拙有自然之理，血气身体假质于父母，痞泰苦乐禀赋于天地。故天地生我，以资质相识。旦仁义在我，以古朴淳素，寿夭贫富分之以时，贤愚贵贱委之以命。惟心惟性，乃忠乃神，通达智慧之者，不可得而言之渐矣。其所言渐者，久矣知乎微妙之道，寄乎清净之室。微妙之道，乃心脉之所生；清净之室，系肺气之所主。初诞牙儿，胃气未全，其脉方行于大极。五脏之脉。，心为元首，一月之内未有可挺，虽形已具，且脉气方与天地同参。血肉初共人事，相夺真邪，离合犹如混沌初分，自此乃曰：脉气之渐矣。其脉初行太始，阴阳未谐，自囟之下，发际之前，齐铺三指，但按其冷热，察其证候，斯可谓脉气之生渐且微也。百日之外，脉气行之大初，左右食指三节侧看缕纹，风气随所发作轻重，攻击而生。至于五百七十四日之外，行于大素，于脉应动于息有数，高骨之间，一指分三部取之浮沉，察之缓数，可知冷热虚实之理。千日之外，行之四方，游于五脏，外应颧颊，耳花，准头，唇口，眼目。五色隐显一气盈亏，相生则平而善，相克则凶而恶，及其危困。然后按之大冲，大冲之脉，在脚面曲陷之间，其脉定吉凶休复，应指顺息则可尚，罄指或逆散可谓绝矣。幼幼脉气分之有五，深其究竟，其次察之证候轻重，审之表里虚实，然后可以议药得不。虚设医工之良也，试较优劣而后知之。
议投药  ***************************
议曰：水有浅涸而可深，山有颓荒而可林，地有倾陷而可固，物有损益而可珍。药有贵贱，人有尊卑。心存至理，追究弗迷。然其贵贱，长幼婴孩所患疾病异端传变。异证证者，受气禀赋，资质厚薄，故也由是根不固而体不备，气不充而志不宁。贵者，则骄多，贱者，则劳盛。骄多即胚胎而得之，劳盛乃孕育而招之。凡儿气受之不实，或芘荫之有余，月期过满，或看承之有亏，所袭刚柔而然，犹抱虚实而已。从生成应有别，假造亦无违，察贵贱各体其根，较长幼皆循其理。凡疗小儿，非以一体之谓，不可同常之见所言。投药者，或用投之于简，投之久练，投之穷研，投之益后，投之胜前，良工用心之至，是谓投药之专。若以重剂投于离雏，或以峻药投于贵，直不可混淆而设，造次而施。合以通利者，审问扶而下之；当用益补者，察详按而调之。孰谓恣妄之有耶。所谓不可攻击者，曰虚曰幼，曰娇曰重。不宜冒致者，曰久曰闲，曰冗曰竞，复加之以母之情僻，父之性急，子之意顽。病之候难，母之殢神，父之遣祟，如此人事，曷可勉强。而与劳心枉究哉，不惟无补而反无思。观其病家，情意相顺，礼识相倾，功归于我，行著于先。是便信医，即愈重药即痊。用其汤剂得为之良者，诚在彼此，毋忽之之谓也。
议下药  ***************************
议曰：凡调理小儿，须先观视气色，察其证候，其或气色有不正者，即凭察纹诊脉。有不定者，即究证候。其或证有坏候作变，即选良妙方药以主之。不及则无咎，切不可大过，若以意揣其疾，盲投其药，深恐有乎得共。古云医者意也，审思前贤载述，妙用无虞之意文，参详父兄师长教诲指示。取舍可否之意，又裁度自己曾经疗治轻重，量度斟酌成全之意，三者既备，可谓医者意也。如此究竟，无不尽善，原夫医家为用，凭药以活人。所言下药者，临机辐凑是也。可以下即下，当下不下，其候少顷则过矣；不当下而下，其证反为它疾矣。下药之法，慎勿踌躇若也。思虑可否之间，或反复再四则疑，在中有疑，切莫用药，须当预察，无大过不及之议，既而定已投之决。效非止利下之谓下，又非于投剂之谓下下者。有先有后，或先利而后补，或先补而后利，或先扶表次救里，或先救里后解表，如此者众举隅而言之。用药得其中，轻重得其所，是谓下药。毋恣意，毋致缓，毋仓皇，毋竞利，毋勉强，毋疑惑，或得或失，利害有之。利则侥幸以全其功，害则尽世不可言也。凡为医士，用药不可妄知，不容无知，不可执见，毋徇众见，主医裁药，明识俱见，按脉对证，心无亏弊，道副自然，以应上古圣意端的篇章，君臣问答语言玄妙至道而已。
议行医  ***************************
议曰：医之为字，左七右八，乃言表里，其下九昼，乃云九道，合之二十四以按二十四气。古人设意义理深奥，垂象于天地之间，以应人伦之道。与其成人之夫为契论，独小儿气脉微弱，难以谓之医，盖是七表八里未全，故云调理。愚曰：不然曷，不知其善，用心者，则奇妙纯粹在其中矣。兹说孰是经云医者意也。以意理之为得，扰之为失，得失之义于人祸福。是以纯粹之妙，良工之能，学者究备行则尽心，可谓善术之道。凡见脉不若议证，议证不如识病，识病争如药对。小儿作疾多是无事，历家轻狂所以有乎。得失如病人危荐，但需其药求速安愈。医者要须得中，无有大过不及之害，所谓医之为功神。圣工巧明其标本表里阴阳，参其盈亏，经络荣卫，察平升降，脏腑肠胃审其盛衰。然后可以度其疾之轻重，较其方之优劣，行医之功，譬如簧弩发矢一视决中，十全为工。如此准绳，可谓医者意也。若也觑睹，侥幸勿谓医之良工，为福使之然也。智者谓宜鉴戒二者不可偏有，仆谓良兼福为医士者，乃醇乎醇者耶。
议禀赋  ***************************
议曰：夫人皆知胞胎成形产育，具相约以十个月满足而生。究竟至理，即有二百七十日为定论，亘古自今，岂相间说然而就中，虚计一月应数，大抵九九为上，八八次之，七七又次之。人生禀赋天地二仪之气，会合三才之道，各得其九三，二十七即二百七十日，为正血气。九充实精神固平，为人具足相识，智性俱通。八八者，三才各得其八，三八二十四即二百四十日，生血气荫之不及，精神有亏，为人拙谬鄙钝，智意忘遗。七七者，三才各得其七，三七二十一即二百一十日，所受胎气不足，为人狂愚无志乎，劣狼戾故也。其间或有大过不及之者，皆共其正数，大过即气血荫之有余，不足则气血养之无逮。夫人得中之道，以为纯粹阴阳得所，刚柔兼济，气血相和，百脉相顺，所以生人心智益通，精神俱备。腑脏充实，形体固壮，医者一观婴孩颅囟，斯可知之未周之儿。颅囟固，合睛丸，神清，口方，背厚，骨粗，臀满，脐深，肚软，茎小，卵大，齿细，发润，声洪，睡稳，此乃受气充足，禀赋得中而益之。一周三岁之间，其囟尚大，其颅虚旷，额前作坑，口阔神露，胸高骨细，臀削，脐突，发黄，齿疏，卵小，茎大，气促声硬，皆由受气不足。怯弱得之，惊悸易得，智性难通，父母爱惜，良工必忧。不以贫富贵贱之所生，但贤者当以告之若也，愚鲁之人宁不投药，稍或药刀不及，反言医杀之。大凡初生孩子，少具精神者，良由夫妇之情未谐适，心未绸缪，且喜且惊，神不和，脱将来得其所宜。乐则情浓，动则情兴，惧则情思，交则情极，深契其意，重美其心。生男必温，生女必淑，斯可知淳和之至如此。是故医家不可一概用药，宜斟酌轻重，比附推详，度究可否，不至恣妄，反为虚设，以成重害，参审得失之议，尽善尽美应机而已。
议辨理  ***************************
议曰：古今天下同议者，贫富贵贱是也。所产男女，自幼及长，总曰小儿。然幼幼有牙儿，婴儿，孩儿；长曰髫童、兆童、稚童，殊不究竟富贵之同，贫贱之辱。二者人情间于中道，混而言之，盖胞胎气血之不同，故以辨之贵者富者。风化同途，贫者贱者，门列一等，所以礼识相远，日用致差，虽有少殊，宜审其偏正，度其亲疏。中等常情之家，礼识未亏，日用得过者，又有大过不及之议。夫人之运神发性，惟心不可役心，役则气耗，气耗则血衰，血衰则虚。自此始肾堂不寒，而且惫心室不足，而旦虚。原夫精元假之，为胚，为胞，为形，为骸；胎质藉之，乃气，乃血，乃乳，乃脉。贵富生子，顺养抚育之有余；贫贱生子，调摄固爱之不足。有余者，大过之谓；不足者，不及之谓也。大过则伤之不节，不及则复之共时。不节共时皆生病疾，寒暑冒之，或表或里，冷热攻之，或脾或胃，所谓审度测源，医者必须知之。贵富之子，食之有伤于不精，寒之有伤于大燠，暑气有伤于凡凉，泉流有伤于水冷，肠胃气血柔而不刚，使之然也。贫贱生子，食之有伤于不时，寒之有伤于冻馁，暑之有伤于烦躁，脾胃有伤于湿腻，水谷不分，肠胃气血壮而不坚使之然也。父母不自贵，受治禀气虚，谬况贵子懦弱者耶，是故胎气不足，血脉荫籍之有亏，良由男方刚情兴造次共。即儿生之后，牙婴儿固同将护有平。饥饱寒暑劳逸之不同，又于变蒸之时，有伤于气血，及至立行之时，有伤于筋骨，由是抚养之，共情鞠育之，不意调度之，不宜将理之，无法故易得其病。病易得虚，虚易得坏，坏易得失，贵富之子，疾之反是也。未寒先衣，未热先凉，未食先饱，未眠先睡，睡之恣晏，食之过膈，寒之重衾，热之就湿，故易得疾疾之未虚，强食令之虚，脉气未坏，强药为之坏，学不究则不精，甲不专则不妙矣。若执之得法，妄之为要，殢乎丸散不良，智者吁哉。
议料理  ***************************
议曰：大凡人复处性愚鲁，用心狠戾者，不可以学医。师不择善，祸难逃迹，其或秉志怯率，为性懦弱者，亦不可以言药。《素问》有云：人如舟也，药如水也，水能济舟，亦能覆舟。一丸一散对证尽善，起活危困，未足为奇，一有共利，坏证伤候且过在尔。其智拙钝非殢药也，学者读预究其纯粹，施其精研，克效斯时，以副规矩，不可得而。述者医之良工也，夫医之用药，将之用兵，古人亦有言矣。且如善医明证良将得策，药能胜病，卒能守城若也。将无计策，医共证候，病何以瘳？城何以固？今人皆知发药，殊不究竟表里脏腑虚实冷热经络荣卫，投之不当，反为它害，亦不可执用一方一药，且大医局。四味理中丸，小柴胡汤之类，皆大人药剂，所谓意到证见，药无不验能省此理，证候方药，诸家所载，无不应效，但究竟不到有乎得共，尽由攻乎异端，涉猎繁杂，智性不专，事在狂简，确实与言，更请思之。

卷之三  ——————————————————————————————————————————————————————————————————————————————————————————

议调理  ***************************
议曰：医与调理，其意等差，参详虚实之宜，究竟缓远之理。若明疾之轻重，当察病之远迩，为其所患。得变稍重，证候稍逆，直取其功，而全其效者。医之良工，可以扶持循证解利，宽缓服药，次第瘳愈，毋令加进，克日安苏，此乃善能调治。譬如水流，就下迸溜迟疾，澄则自清，深则自润，狭则自湍，岸则自泻，洄涡漩伏，滩濑奔流者，乃自然而然，不可得使之然也。脉气之流行，遇冷热寒凉风温燥湿，亦由水之就坎也。调理谓疾作尚未传变，气行在乎怯弱，膊变即循其法度，怯弱即缓与扶持。是以调谓守节，理谓有序，节者无太过不及，序者已得其所宜，然后谓之理。无太过不及可以谓之调，调者而有度，知度而在于形容。理者须可法，正法而全于规矩。譬之丝不及络，头不得梳，斯皆乱也。络之取其条直，梳之析其通解，无毫发之遗，有纯复之庆者，诚谓调理之工也。夫苟以危而用急，见愈而用缓者，乃共度也。斟酌权衡，勿隘偏坠，先约其轻重，察其进退，药与病势相参，病与丸散相及。医自意设，智与医同，药与疾谐，疾用药等，用之无忽，何虑疾不瘳，病不愈哉。呜呼，学者理幼，勿恃其自能，执其偏见，事有优长，须预学问，尽心而后已。
议伤怜  ***************************
议曰：老矣见孙长大，方子不惟，骄恣之甚，复加爱惜，伤天不任用也。睡思既浓，犹令咀嚼，火阁既暖，犹令欲酌，卧盖重衾，犹令衣着，抚拍顾爱，常衣裹作，指物言虫，惊因戏谑，莫觑庙识，心情闪烁，危坐放手，我笑渠恶，欲令喜笑，胁肋指凿门，非仕宦莫与扎脚。年不及时，莫常梳掠，表里无恙，莫频服药，戏谑之物，不可恣乐，刀剑凶具，勿可与捉。莫近猿猴，莫抱鸦雀，抱男观书，抱女观作，男方学行，勿令绰略，儿方学语，勿令挥霍。会坐莫久，腰背卸却，行莫令早，筋骨柔弱。恶莫与顾，善可与学，顺时调摄，自然安乐，雷鸣击鼓，莫与掩耳，眠卧过时，须令早起，饮食饱饫，须当戒止，非时莫衣，常食莫美，羹蔬宜淡，滋味脓屎，夜莫停灯，昼莫说鬼，睡莫当风，坐莫近水，笑极与和，哭极与喜，智者当知，抚育至理。
议食忌  ***************************
议曰：溥天之下，产育既同，将护之因，有所不同者，贫富之谓欤。然富与贵饮食卧具，有益于儿母，贫贱，又何以言之？古人有云：病不服药，谓之中医。正如此说，外护寒邪，内节饮食，审物顺时，何疾之有？前云：富与贵伤其大过，贫与贱用所不及。然不及之意乃与中医之言得其所哉。旦如变蒸之候，数至其时，温热有作，令儿渐固舒展，筋骨生长，百脉和顺，经络自然之理，何必加药？凡儿渐长必渐饮食，东西南北，地产果瓜，田种秔稻，山有粟麦，野有蕨笋，鱼有溪池，木有清浊。人之所生，随土地之所宜，饮食亦随其所有。南人不堪食北物，以面为膳，以枣为蔬；北人何可食南物，以鱼为菜，以詹为饭。近海啖之咸鹾，居山食之野味，北果多凉，南果多热，东果多酸，西果多涩，岂宜多食。五脏六腑强纳，疾病生焉。凡小儿心之有病，不可食咸卤，肺之有病不宜食焦，若肝之有病，不宜食辛辣，脾之有病不宜食馊酸，肾之有病不宜食甘甜，盖由助其它气，而害于我也。莲子鸡头能通心气，石榴余甘大涩肠胃，干柿煮蔗犹能益肺，蒸藕炊豆于肝宜利，五味唯枣脾家可意。肺病忌食肥腻，鹅鸭鱼虾渔盐膻腥咸鹾之类；脾病忌食生冷甘甜包气之物，谓馒头包子馄饨鸭卵肚脏夹饼皆包气之物；心病忌食心血髓肾鸡羊炙膊烩炒煎炸木；肝病忌食肺头肚猪雀油腻湿面。应小儿不问有病无病，并不可与食腰子及肚髓心血，令患走马疳候，葱韭薤蒜荽蕌亦不可与食，令儿心气壅结，水窦不通，三焦虚，神情昏昧，飞禽瓦雀不可与食，令儿生疮癣KT疥，烦躁遁闷，鲑鲞虾蟹鳗鳝螺蛳螃蚬之类不可与食，令儿肠胃不禁或泄或痢或通或闭。食甜成疳，食饱伤气，食冷成积，食酸损智，食苦耗神，食咸闭气，食肥生痰，食辣伤肺，食味淡薄。脏腑清气，乃是爱其子惜其儿，故与禁忌若也。恣与饱饫，重与滋味，乃是惜而不爱怜之，有伤以至丁奚餔露疾作无辜，救疗无门，悔之不及，育子之家，当宜知之，理宜戒之。
议责善  ***************************
议曰：信夫执术为医，荷术至重，其或轻举有乎得共，稍共其理，如盲索途，事致疏虞，呜呼。断不复续，死不复生，哀哀之诚，谁为罹叹，当知医家一门，上古圣贤测天征道，详气四时逆顺，阴阳痞通表里，然后察之五脏六腑，三焦百脉，究竟标本盈亏，参审绝生变动，代谢荣枯，流行注厥，此知义少契古风。然有侥幸侮玩狂暴轻欺者，众矣侥幸者，恃其时运以夸KT。侮玩者，以道之亨通而慢易，狂暴者，不能务本以从师，轻欺者，肆意妄执以为是四者。人事何掌博古穷经明心尽性者，邪医之务业其道有四不可遗其一焉。行之恻悯，施之乔惠，存之周至，受之平等。恻悯者，每务仁慈；消惠者，常加爱护；周至者，运用无亏；平等者，勿论高下。如此推诚，稍入医学之道若也，纵恣身心，嬉游妄作，及其访问临时检来，以齐规矩，斯乃自败之端，殃积于后野，老数年江湖，抱街活人，亲见同道谷，有耽僻终不为良，或好笼浪、或贪传奕、或纲、或钓、或射、或猎、或讴、或饮、或歌、或舞；佞游花衢，狂穿抑陌，或习弓弩、或纵鞚缰、或乐烟粉怪词、或悦风情可意。此未用心，不常僻性诡异，滥祢医士得无诉乎？其实非诈，其用以诬，凡百枉究总涉，狂佞须知医家者，流遵九道，聊伸鉴诫犯者，贵已为幸，志在前贤，圣哲无时不习者，方可谓良医，受道之职也。杲能守之以道，分之以安，天地副焉，神明钦焉。
议钱氏方  ***************************
议曰：晋朝有医工钱氏，设方用药，明证识候，直究竟婴孩脏腑，令热表里虚实传变，顿取其效。正所谓医孩童之意，准绳法则之道，如此后世欲以及其议者，盖阙如也。往往诵钱君之书，记钱君之药，钱君之意旨未之闻也。愚详其意径，且直其说，劲旦锐其方，截而良其用，功而速深达其要，广操其言，万世不可掩其妙，四方皆可遵其说，九八十一家者，谷述精通。莫若钱君智意，克效究竟，不劳再三，亦无中道，而废门人阎公，编集未具钱君心服，想计恢洪纯粹妙理希奇，纸笔不可得而录者耶。时有高见之士，一悟钱君意旨。医之与药，规矩法度无以异钱君，运乎中显乎机，而自然造化者，莫之能语也。良工妙用，信乎野老之言，毋曰管见。后之学者尽心讨论，必有深著于胸次，且德义于人，扬名于后世之道，不亦宜乎。
议王氏方  ***************************
议曰：小儿方书世传有三，王氏东汉作方论二十篇，今家宝是其。或大同小异，往往好事作德，君子刊施济众就平，增损者有之，大抵其言有序，自征至著，其旨有皈，自隐至显，话括周遍，事无繁述，参以数十名家，比较优劣，始知先生药用淳和，方排继续，考之而取其切，究之而效其疾，斟酌升降，以和为用，其意在调理，尽善之最也。虽然后学之士，治家之子，检阅投饵或有不当，毋至差或，致害其书，故得家宝之称。夫良士用心妙理活人医之与药，犹若权衡。权衡者，法之一端也，参究均平，考较实论，循方以应脉，有条而不紊。王氏之书乃幼幼方脉之规模，习小丸散，岂可遁此。如大人疾患有叔和脉诀，考五行有珞琭子命书，学六文有火珠卦文，知贵贱有人伦风鉴相法。如斯木术皆名家所集，详辩以为上，首冠诸妙义得毋枉究，虽然各有广要，篇章终不远越而在总归，非曰：训童发蒙之谓垂老，足钦至妙之道也已。
议张氏方  ***************************
议曰：宋朝徽宗太子寿王聪慧，幼时常发痫疾，诸大名医莫之安愈。时有草沢医士张涣，挟盝货药于都下，召之入内，用药即效。官至翰林医正，张氏北人也，留方五百有余，逐病叙说，深参其要，近传于世目曰：《张氏妙选》。四方士夫乐而用之，殊不知南人得病以北人处方，自是道地相反，意议不同。所谓北人水气多，南人瘟疫盛地，气天时使之然也。北人水气盛，盛则就湿，湿即与燥之，南人瘟疫盛，盛即作热，热宜发散更加燥热之药，病热传作它证，药既不宜，疾何能愈？夫幼童阴阳稍偏表里，固同脏腑怯弱，岂可以热制冷，以凉止燥，其说证候，可以循简述论，颇有优长。然其方药初使人疑之，次复惑之，或有不当，必与悔之曰：南人用北人方药，曷不知之学者，参究尽善，不必殢方如前。有云：意与医同，药与疾谐，方可投之若也。据乎云云，而用之者，斯谓愚医。不无妄投其饵，在乎得失，须当审之，宜其察之。
议幼幼新书  ***************************
议曰：调理婴孩小儿，上古黄帝未有言著。鬼史区云谓，小儿受疾，令是一门，故不载入《素问》。始自巫人《颅囟经》篇章三举自后，智者继述本末，世传诸家之善，经进详要旨证，准绳之者，凡八十一家。近世湖南潭州周宅广收其文，专入编集目曰：《幼幼新书》，四十册仅数十万字，排列名方，似涉繁碎，犹如元帅要退伏兵，欲以一箭败阵，乃定太平。彼时求选一夫善射，急于百万军众，皆张弧矢以待，比较优劣，临机对垒，就敌之势不可得，而用之奇，正退其潜伏，犹豫再三，乃非良将者耶。临时检阅审较可否，考其效验，正由渴而掘井，斗而铸兵，不亦晚乎？学医之士，若不究竟胸次了了，肘后简径，直截扶危之功若也，取次缓慢，智意不逮，彷徨之久，出不得已，肆意而设，自不知惭而且愧，有如马服子强战无不失利。孙子曰：上兵伐谋，可以比喻。良医用药何异良将用兵，医无智则不行，将无谋则不堪用，医家者流，讵可为常?兵用百战百胜，药行十举十全，所谓失一次之，失二又次之，失三为下。鬼臾区云：医明标本，厥疾乃瘳。近世医者相尚，学医有何不可，切勿容易投饵，于疾无补，学术不当，盖胸次见寡，智不精通，轻易设施，有乎得失。后学之士，倘能究备要妙深意讨论者，必不虚负医名，智者鉴诫，幸毋诮焉。
议明道  ***************************
议曰：道释儒门，三家议论，一性通宗，溥皆是道。且先王之道，人伦既正，礼义无遗，曰圣与贤，悉由中正而得之矣。达其道者，居仁处义，无不备焉。是故先王本之以至诚，学务至诚而全其能，医务至诚而备其道，学既备则行有余，医既明而道自立，故曰医道通仙道。悟之入圣，积功累行，仁人为能者矣。今与议明道者，用明道者，明其理也。明其理者，岂非先王之道也？仆所著活幼方议，欲令学者预明其道，苟明其道，则阴阳可以自酌，于性命可以自委，向医药可以自处，诊危困可以自察，故学其道，通以明之，述其理，究以详之。倘明斯道，则吾道自然而正，不合其道者，犹犬马之夫，难与言其至理，曷能以知其道。若夫文武、医卜、农工、商贾行之以礼，务之以本，议其道者，无不贯之矣。执医之士，不明是道，妄恣苟简，必有利害于其间，斯乃何木之流，温恭无佞直节有规，方乃谓医流之士，明道而见之，达理而用之，良由务学则开聪，聪开须知议，议知则专诚，诚专乃通性，性通则明道，道明则任用，以副自然。所谓恒山之蛇，击其中则首尾俱应，医之亦已，处用得中，无不应节，斯乃谓明道之理，如此宜乎究竟而已矣。

卷之四·议初生牙儿证候  ——————————————————————————————————————————————————————————————————————————————————————————

议初生牙儿证候序  ***************************
观夫男女以正夫妇，遵乎德义合乎阴阳。以运生成之理者，顺乎天地之性，应乎四时之令，荣卫流通潜虚得数，是故胞胎含蓄血脉造化，岂能逊乎玄元纲纪哉。所以得其正数者，愚鲁之为，能失其正数者，富贵以为憨，皆涵养各由本质，故赋之有利钝，禀之有虚实，贤哲明智，庸野鄙陋，皆共由之斯可知矣。今之孕妇怀胎，保以为常，饮食不节，起居不宜，未诞之间劳役众。若男子视胎以为常，恣其所欲，任其所施，频授触秽，所以儿生之后，百脉致虚，三焦不顺，关窍不通，荣卫不和者，初生之间便作疾患，怪异多端不可得。而详述今举二十有六证候，概而言之，智者察之，审其可否，比附与之，疗理助其荣卫，调顺经络得宜而已。
议呵欠  ***************************
议曰：呵者，即张口而又合之；欠者，谓神不足，故名呵欠，非是疾病。初生牙儿多有此作，不足怪讶。钱氏有谓：呵欠，遁闷良由胎气怯弱，荣血不壮，卫气少顺，即不荫心血，不荫心，则神不守，神不守，则呵欠遁闷，无他愧也。古方有朱砂蜜法，用煎人参汤调和。饮之者不若，定志丸五七粒，麦门冬汤化开与服至妙也。
议伸舒  ***************************
议曰：伸者，突其胸堂，展其气脉；舒者，引其头颈，直其手足，努而作之。良久复作，初生牙儿多有如此，亦非病也。良由母怀胎胞，起坐不得宽展；或将绢帛兜束肚皮；或系裆裤勒缚大紧；或卧已盘旋；或睡不转侧，是故偃伛胎囊，气失舒畅。降生之后自然如此，老伛知与挼揉，未知调之百脉，宜将五木汤浴之，功效谓：用桃李槐、椰皂荚各取枝煎汤，候温与浴，仍与观音散，少少与服，效且妙矣。
议喷嚏  ***************************
议曰：肺之气壅，腠理不通，外感寒邪，或已伤风，关窍闭塞，郁郁于中，及至喷嚏，方有少解，不能发散，渐入胸堂，逐生痰热，痰热既有，即加之。咳嗽轻，则气促短急；重则惊风搐搦。搐搦之利若在初生，尚云不可宜与消风散服之。咳嗽宜与金沸草散、人参羌活散二药皆和且顺，虽则嫩弱，服之无恙，其剂温纯化痰利膈，效之至矣。
议脐突  ***************************
议曰：胎乃育形，脐乃根本，胎气固则形体壮；肚脐深则根命长，受气卒遗，形萎脐突。凡儿断脐利益，渐长渐深，吻乳调和，愈固愈实，是血脉之相顺，致形体之相资。初生之儿有热在胸堂，则频频伸引，呃呃作声，努胀，其气抑入根本之中，所以脐突肿赤虚大可畏。无识之夫，将谓断脐不利而使之然者，非也？脐断不盈尺一腊之内，随其根蒂自腐，实者深之，弱者，浅之，深浅之理，以其禀赋得之，此乃良由胎中母多惊悸；或因食热毒之物有作，宜与大连翘饮子，其热自散，其脐归本，不必以药傅之，恐毒伤入为害，医工当知之矣。
议夜啼  ***************************
议曰：王氏举水镜先生云：天苍苍，地王王，小儿夜啼疏客堂。又云：啼而不哭是烦；哭而不啼是躁。无辜赋云：夜多啼而似祟。凡初生儿日夜烦啼，真如有祟，或谓热在心经，药与疏利；或谓寒停脏腑，与服温暖，医者察而治之，乃善也。若儿啼哭，胸堂仰突，首反张，嘉灯者，心经有热，宜疏利服三黄丸或洗心散加灯心、麦门冬子，良。若儿啼哭，头低、身曲、眼闭、肚紧者，脏腑留寒，宜与温之，胃风汤加黄芪煎效。若不识证候，但以蝉蜕二七枚全者去大脚为末，加朱砂一字蜜调，吻立效。
议口生疮  ***************************
议曰：婴孩口古生疮，乃心脾受热，流沫烦啼，盛则不乳，妙药良方已载于后。然牙儿吻乳之初，口内生白，烦躁骇人者，莫知其由，将谓神祟使之，究竟其理，母于未诞之月，恣饮酣酗，贪食肥腻，热毒胎气所受，其儿脱胎之后，所袭热毒之气，悉皆散出于表。舌系于心，唇干于脾，所言心脾热是也。欲以下其气，未可利脏腑，但以吴茱萸末、米醋调傅脚心，移夜即愈。药性虽热，能引热就下，其功至良。又有心肺热者，疮溃颐颡，初作数点胭脂红，渐散斑驳如丹，加之身体有热，连翘饮主之，但禁火气，余无恙矣。
议身体热  ***************************
议曰：婴孩变蒸作热，按法应期（三十二日方初变，又三十二日乃作蒸）。所受相参，有造化之令者，脉气得之烦助也。其或大过不及，所发变不应脉，蒸不顺时，荣卫逆之流行，脏腑失之安益，胎气蕴伏，诞降伤和，儿与母俱劳其神，脉共身总受其热，善调理者，循其法度，调而理之，法以度之，七日之内，初生胃弱，不必加饵，少顷即愈。法以父母，各呵儿囟七遍，父先咒之曰：尔为吾儿，顺适其宜，我精我气，受夭弗迷，阴阳纲纪，圣力扶持，薄有违令，随呵愈之，急急如律令。母复呵咒之曰：尔为吾子，胎气充汝，我血我脉，毋艰毋阻，万神唱生，有福为主，稍失调度，随呵而愈，急急如律令。次煎葱白玄参汤或五木汤，候温浴，立效。
议血眼  ***************************
议曰：胎气充足，儿将分降，胞囊已破，先行清水，其儿既诞，血即送下。缘由胞气颇涩，转侧差缓，其血压瘀眶眦，遂致溅渗，盛则灌注其睛，不见瞳人。轻则外胞赤肿，上下烂眩。若投凉药，必寒脏腑，宜与服生熟地黄汤，流行气血，或用杏仁二枚细嚼，乳汁三五匙，腻粉少许，蒸熟，以绢片包蘸，频点功效。重盛者加黄连朴消最良。
议卵肿  ***************************
议曰：外名膀胱，内通肾脏，一处承受，三经所传。其外肾冷热，皆由心气主之，心经有热，热入小肠，或赤、或白、或淋、或涩，心经有寒，寒流膀胱，或秘、或疝、或肿、或光。凡儿初生，两个石子俱大，光浮，名曰：卵肿。一边差大，名曰：偏坠。盖由惊气所行，传受于中，或母怀孕，惊忧之气不散，胞胎之间，儿亦受之，所以生下便有卵肿。外宜黑散傅之，内用清心顺之。黑散者，用黄连、黄芩、大黄、黄柏等分，烧留性为末，猪胆汁同蜜调，傅之立效，清心以犀角地黄膏与服。若有热，大连翘饮，宿夜安定，晨朝庆之。
议蛆疮  ***************************
议曰：初生牙儿，至于长大，三焦、四体、五脏、九窍皆持全功，不作疮疾者。元因良妇，善护胞胎，不贪淫欲，从已受胎，至于降生，更不交侵，男女实幸。其儿气血相参，荣卫相顺，脏腑自和，皮肤自滑，一见儿孩肌肤头面斯可知之矣，呜呼。为人起根，成自一点，不净之物，处母胎中，渐传形状，临产之时，真智相投，以随业力而生。其有匹夫匹妇，何以知其至理？恣心合意即于临产之月，尚行房事以乱其气，以伤其脉，以耗其神，以败其血，儿生之后，遍身痍溃，满头疮疡，精神不爽，啼哭烦躁，并是胎内所受，以秽触净，以邪于正，贤士明公不言而。唯愚鲁鄙野，岂可告哉？谨书请鉴，切幸听之。
议鼻塞  ***************************
议曰：凡儿禀赋胎气充实，三关九窍五脏六腑，内外呼吸，上下贯通，流行百脉正顺。三焦者，皆由所协，无命自然之气也。凡产牙儿，三朝五日六晨一腊，忽然鼻塞，吻乳不能。开口呼吸者，多是乳母安睡之时，不知持上，儿子鼻中出息，吹着儿囟，或以水浴洗，用水温冷，不避风邪，所以致儿鼻塞。宜与通关膏传之，消风散服之，或有惊悸作热，杜薄荷散与服。通关膏用白僵蚕、猪牙、皂角、荆芥、香附子、川芎、细辛等分为末。
议聤耳  ***************************
议曰：凡儿胎气不充实，关窍不通利，盖由禀赋不足，胞养有亏，脏伤肾经。肾为根本，水之一数也。外应耳孔，或云水入耳，或曰乳汁入耳，较之即非，儿生气脉根壮，脏腑固实，虽水及乳，入耳必不此作，自是气不充，脉不实使之然也。儿无补肾之方，但清心肺而已，初生之儿而有作，尤甚重也。卒难疗理，用药传糁，少愈，愈而复发。至于过周与服黄芪、白茯苓、人参、白芍药、川当归、熟地黄、甘草等分作汤剂，以固其内，内若固实，不必掺传，亦自瘥愈，掺方用壁上蜘蛛一枚，瓦上火干，坯子白矾、脑子、麝香各少许同研，令匀鸡羽，引入自愈。
议便血  ***************************
议曰：儿生七日之内，大小便有血出者，此由胎气热盛之所致也。母食浓酒，细面，炙爆腌咸等流入心肺，儿在胎内，受之热毒，亦传心肺，且女子之脏，其热即入于心，故小便有之。男子之脏，其热即入于肺，故大便有之。血出淡淡，有似坯水，盛则其血加鲜，凡遇有此，不可它药，尽以生地黄根研取自然汁五七匙，一二匙，蜜半匙，和匀，温温与服，移时安愈。男皆效不请医，甘露饮宜，莫与服，不必地黄，黄一无恙，勿自忘投丸散徒咎矣。

卷之五  ——————————————————————————————————————————————————————————————————————————————————————————

议发痈  ***************************
议曰：母患血热，儿在胎中受之，其血亦热。母气壅儿在胎中，受之亦壅，幼气壅聚在经络脏腑之间，积滞不散，毒气相交，内不通利，即从外消。外无能消其血与气，壅在一处，多是生皆膂或脊，督脉肿大如拳，红赤似血。其儿本体是一块腐血，又加生块壅毒，卒未能消，医有何法。若述之士，全不劳苦，以针矢熨柄，取次攻之，十不得一，外传用朴消、天南星、川当归、秋芙蓉叶、黄蜀葵花、乳香、木鳖无名异。其壅已熟，即研白丁香少许，津唾调传，绿豆大良。久破溃脓血送出，宜先与服KT里，排脓消毒散。热药宜用生甘草、栝萎根、苦梗桔梗、北枳椟、川当归、绵头漏芦、锦纹大黄等分为末服一钱七煎热与服以利为度，克效万一不可荒乱，意欲速消，以恶毒草药，致咎难保苦哉。
议撮口  ***************************
议曰：儿患诸风疾，传入恶候，至于撮口，病致危急，凡有腑风，撮口胎风，撮口锁肚，撮口吊肠，撮口卵疝，撮口应病，悉入成风，风入心脾，俱能发作。夫患在撮口者，皆由结滞于中，于及肠胃闭不得，通气不能，化腹中满，胀肚上清筋，撮口不乳证状，不急若不速与利不无因救疗，医工若将撮口以为常，则候传入，岂可投药？应患用以真珠天魔，利之才通，疾去气和，儿活用者，敬信而已。
议合谷道  ***************************
议曰：胎受已满，产降必全，尽一气而包养，开元窍以通连，在乎十月之中，形骸已具，分免片时之内，谷道无穿。所缘儿在胎中，七孔九窍若不通利，如何四体百骸而能生长，期由热壅所致。肺经之极结于肚口，闭儿不通，降生之后，无腹滋润干燥之合，若投寒凉之药，愈闭不通，若不温平之药，而又不通，即是儿气不顺肠，日月虚涩谷道干燥闭合，可畏方不详载，药无验速至于此等。受须当以物透而通之。金钗为上，玉簪次之。苏合香丸内入孔中丸，凡刺三寸许，屎出为快也。曾见肚门肉合小便通利，大便至死无能通者，愚鄙烧火筋刺之，事出不得已，既然肉合决无奇方试，以金玉重力剌之，尤胜火筋。智者别有妙法，请著其后，以济哀若宜哉。又有初生胎热一二日不通者，与服洗心散，以通为度，四顺饮加荆芥煎亦良。
议闭小便  ***************************
议曰：小肠乃心之府也。水窦流行随其气，而利之心气，若壅小便不通，心气若冷，小便多洒心气若寒，小便多旋，心气若热，小便艰涩，心气积热，小便白赤。所言闭小便者，依谓下结，腹肚胀紧，膨满不通，其结热盛，用力努旋，点滴而出，乃是闭不通利于心。疼痛精神昏悸，速用生大地龙数条蜜少许，研传茎卵，仍烧蚕蜕，纸灰留性，朱砂、脑子、麝香同研，煎麦门冬灯心汤调与胙，移时见效。
议盘肠  ***************************
议曰：气和乃升降安乐之由也，气逆则壅结疾病之致也。幼幼有患，盘肠非暴所得。元由气郁积久不散，荣壅卫结，五脏六腑无一舒畅，其气乘虚发作，衮流上下，筑隘于肠胃之间，有声汩渌连连，而设如猫吐恶，视之不忍，何以所堪差乎。一身四大无主，又有吊肠一证，寒气壅结，内不伸舒，虽不引气，鼓动脏腑胸堂与脐上，下吊促躬曲伛偻，就忍疼痛，二候既作，骇医惊众，然俱气所患受发不同，盘肠宜以匀气散加沉香煎服之，无不愈。吊肠当用真珠丸加以沉香乳香煎，钓滕汤送下，微通即瘥，然后更与调气顺助，根本方佳胜也。
议咳嗽  ***************************
议曰：咳嗽属肺经所主，肺主气，外属皮毛腠理，凡诸牙儿婴儿，日夜切与保持毋令风吹脑囟背腠，致使肺受寒邪，咳嗽不已，作热多痰。若被风吹，即日感受，次弟传之五脏虚处，即任所入。盖初生儿气微，易得传变，良由顿动，五脏有伤和气。五脏不和，三焦不顺，故有传变，是以我生于一肾水也。肾主虚邪，生我在五脾土也。脾主食，吐逆虚痰，四肢唇口，我生于三肝木也。肝主风，癫痫眼目，克我即二心火也。心主惊，恐悸顽涎，血脉颧脸，甚嗽传受，或吐逆，或痰涎，或厥冷，或恐悸，至眼目两睢黑紫，如被物伤成，重发痫。古人云：久嗽成痫，谓药力不及，候已传过，难可调理，预当告之。
议哯乳  ***************************
议曰：产妇血败者当下，荣者化乳血下不尽，母致其疾乳有不调，儿招其病。凡儿吻其乳，有不到于胸堂，气滞积隘，或冷，或馊，故以哯出。或问之无恙否，曰：不宜也。久哯令儿神困力乏，气怯肌羸。脾家若虚，逐作痫疾，及至成疾，脾风定矣。初生与周晬之儿，胃气未备，谷食未登，全藉吻乳，怏如无恙，自然脏腑充，百脉顺，肌体壮，神气清。幼幼失乳如人绝食，食为根本，资养性命，岂可绝乎？乳幼本只柔弱，血气轻微，脏腑浅薄，根基危脆，岂可失乎？乳之若失，乖缪甚多，乳之若绝，性命难保。其或母用性不顺，则气血乱，气血乱则乳汁不和，乳汁不和令儿哯逆，宜其速与尞理，若作寻常，必致害生，小沉香煎及盐豉丸兼与服之，当钦其验，乳母宜服藿香正气散加枳术至良。
议自汗  ***************************
议曰：血不荣则神不备，气不卫则脉不充。理其血用，和其气；安其神用，调其脉。阴阳均平，气血相参，百脉顺流，三焦五脏，自然以益其体。丸生至周晬之儿，不可自汗，自汗即亡阳，亡阳即气怯，气怯即脉虚，脉虚即神散，神散即惊风作，惊风已作搐搦施，为医者失之究竟。血不气不卫作疾不轻，为害必大祸生。起于微人，事何不察，庸夫反笑之曰：自汗岂能成风痫耶。愚曰：渠莫知其所以然者，非我交也。举此一端，虚以类之，智者应有诮云。观其澜而探其海，知其未须明其本，通变之士审乎得失，是“非”不离乎中。栽度疏谨而后已察，礼幼自汗，切勿止之，方用白术一分，小麦一撮，水煮令干，去麦为末，煎黄芪汤调与服，以愈为良。若以止汗反为闭气，作热烦躁，所谓气血相参，则汗自止矣。
议自利  ***************************
议曰：自汗不利者，由血不荣虚于表也。自利无汗者，由气不卫虚于里也。其或有自利亦自汗者，荣卫俱虚也。凡为其人止籍血荣气卫，扶育身体，血既不荣，又气不卫，里外不相参，上下不升降，关窍不开通，经络不调适，荣卫不循环，脏腑不充求，且医工何以良饵？则性命何以保持？究竟在始，醇全幸之，良由水谷不分自利，肠胸怯弱自利，脏腑不和自利，冷热相制自利，阴阳不调自利，荣卫不顺自利。前件自利，皆由气虚得之。初生幼幼忽尔自利者，与顺荣卫平调阴阳，制其冷热，和其脏腑，分其水谷，生其胃气，则内外充实，何泄利有作。宜以参苓白术散加以车前、瞿麦、姜枣同煎，更量虚实加减。
议哭无声  ***************************
议曰：钟鸿声大阔远流长，形处胞胎之中，受气充足，水火兼济，心肾不亏，耳目两窍相通，大小二肠相佐，所以发声清响洪亮者，根固本壮，禀赋充实，而自然之理也。初生啼哭，发声不出，呃呃而作，郁郁而为，其或短靸，上下气不相乘，医与果诀云：此由胎气不足，何更投药，假使成人父母不悦，吁哉，根本不壮，何须药饵。如果木之萎，水奚宜也。古意速用，父母呼呵，及以葱熨，令声发越，虽然妙理，奈缘目无根本，产子育儿，当知其义理哉。
议视无情  ***************************
议曰：天地清朗，万物咸明，一气盈通，三元克备。人之受胎，应数降生之后，不以贫富，其子皆致，精神全，气脉壮，视听欣嬉，取与喜怒。周晬之间于人事，情怀意旨，怃叱以知其逆须，方可谓儿孩性识之本也。其或周晬已过，不认名，不猥亲，常常煞颜蹙容，喎脸含啼，东唤西向，南呼北面。其坐若木，其卧若尸，其行即蹶，其立用棳，筋骨气脉柔怯，虚弱食不辞饱，渴不知饮若也。长成慵蠢，必有如此，胎气于数不足者，难保千日良方妙剂，不谓此设，医宜察之，学宜究之。
议反身张目上窜  ***************************
议曰：此等证候系惊风恶逆所发。初生三五日之间，便有举目上窜，将身反张，然其非疾所作，情实骇人，凡医工必作惊风疗之。其候非也，万一所由儿在胎中，受母饮食热毒之气，蕴在胸堂，诞下三日之前，宜与黄连去热腻粉散毒。古人预计利害，其又与人参朱蜜汤，皆清心肺积毒，既化儿腹无恙。若不如此，所生个个反张上窜，或有无作之者，鄙妇不因食啖热毒之物，何可怪哉？或投惊风凉药亦愈，但项明其所以用药。智者裁之，万一不由惊风所传，幸与详悉。
议乳失时哺不节  ***************************
议曰：物萌失之灌溉，长必萎焦。儿诞违之乳哺，壮必怯弱。大凡生成之理，合乎中道者，以应运化之宜也。夫人失乎正礼者，乃违玄元之数也。凡儿在胎则和气养之，食不及乳，乳饱即不食，无致剂也。虽食无乳，祸害生焉，是故乳不可失时，食不可不节，乳失时，儿不病自衰，食失节，儿无疾自怯。乳者壮其肌肤，食者厚其肠胃，所谓乳哺二周，三岁则益其体。今人未用，夺其乳，入月恣肥甘，岂不致疾伤害，熟为吁嗟。

卷之六  ——————————————————————————————————————————————————————————————————————————————————————————

小儿形证诀歌  ***************************
初生牙儿一块血，也无形证也无脉，有惊当知是胎惊，有热当知是胎热。三朝绷袍未知安，七日一腊古来说。脐风撮口老娘乖，锁肚清筋唇口撮，又有因邪客忤儿，不乳一宵神自脱，只将妙药保安康，良久牙儿命得活。若知难救命须臾，嫌儿指甲兼唇黑，女子初生小便血，正是胎中受热得，男儿两目闭不开，或患丹疮俱热极，目闭丹疮消毒良，血出须用生地黄。又有初生便发延，或将向火或加绵，神情不稳目斜视，强直反张深可怜。医人若作惊风错，但只凉心便安乐，须宜以许地黄多，更加些蜜神仙药。牙儿未周不识惊，忌他声响不安宁，目内半周名襁褓，惊热须当顺变蒸，三十二日为一变，六十四日为一蒸，一十八次变蒸足。方有脉自寸口生，变蒸木足在面部，左眼大阳阴右处，眉棱上下俱是木，准是中宫镇星土，耳间属肾常土虚，唇口两笑脾所居，面中颧脸属心火，惟有人中是肺都，五行相生重却轻，若还相克着工夫。顺候易理逆难疗，智不通兮性莫粗，心主惊兮肺主气，肺主风兮脾主味，胃家不得冷无虚，吐泻下止惊风至。自古皆言心主惊，五脏六腑有惊名，心惊血散气不复，流入虚堂百病生，肺惊吃水肺喘细，干呕无时脾胃因，肾候咬牙盰搐眼，夜啼肠恐脸红心，五心热是脾招悸，面青下白胆生惊，若在三焦终作渴，或入膀胱卵痛声。
脉指诀歌  ***************************
小儿食指辨三关，男左女右一般看，皆知初气中风候，末是命门易亦难。要知虎口气绞脉，倒指看形分五色，黄红安乐五脏和，红紫依稀有损益，紫青伤食气虚烦，青黑之时证候逆，忽然紽黑在其间，好手医人心胆寒，若也直上到风关，粒米短长分两端，如枪冲射惊风至，分作枝又有数般，面反里顺外为逆，顺逆交连病已难。又头长短犹可救，如此医人子细看，男儿两岁尚为婴，三岁四岁幼为名，五六次第年少长，七龆八齓渐论情，九岁为黄十稚子，有病开隔辨其因，十一痫疾号癫风，疳病还同劳病攻，痞癖定为沉积候，退他潮热不相同，初看掌心中有热，便知身体热相从，肚热脚冷伤积实，脚热额热是感风，额冷脚热惊所得，疮疹发来耳后红。小儿有积宜与塌，伤寒三种解为宜，食泻之时须有积，冷泻须用与温脾，水泻且与涩脏腑，先将殢肠散与之，孩儿无事忽大叫，不是惊风是天吊，大叫气促长声粗，误吃热毒闷心窍，急须吐下却和脾，若将惊药真堪笑。痢疾努气眉头皱，不努不皱肠有风，冷热不调分赤白，脱肚因毒热相攻，十二种痢何为恶，禁口刮肠大不同，孩儿有病不可下，不热自汗兼自泻，神困囟陷四肢冷，干呕气虚神怯怕，吐虫面白毛焦穗，疳气潮热食不化，鼻塞咳嗽及虚痰，脉细肠鸣烦躁讶，若将有积与疏通，下了之时必生诧，孩儿实热下无妨，面赤晴红气壮强，脉大弦洪肚上热，胙腮喉痛尿如汤，屎硬腹胀胁肋满，四肢浮肿夜啼长，通体生疮肚隐痛，下之必愈世为良。
指下脉诀歌  ***************************
二三岁时看虎口，更加中指按高骨，浮即风生数主惊，系是癞痫洪作热，沉细腹痛缓沉虚，泻痢多由此脉初，微迟有积兼虫盛，迟墙元来胃脘迂，四岁脉不在指端，一指高骨按虚实，五六衮转寻三部，平正关上为准则，七八稍移指少许，九十次第分位取，十一十二也同看，十四十五三指睹，小儿有病脉不多，先定浮沉迟数数，沉迟为阴浮数阳，更看面部属何方，青色惊风白虚泻，赤生痰热黑难当，黄是脾家疳积作，医人审度疗何方。
三脉五脉宜说  ***************************
凡看小儿初生至半晬之间，有病即与看额、前眉上、发际下，以名中食三指，轻手满曲按之，儿头在左，举右手，在右举左手，食指为上，名指为下，若三指俱热，感受寒邪，鼻塞气粗，三指俱冷，脏寒吐泻。若食中热，上热下冷，若名中指，热夹惊之候，若食指热，胸堂不宽，若名指热，乳食不和。
议曰：半晬以上方可看虎口，周晬以上看虎口，兼一指脉。若五百七十四日变蒸满足，只与看一指脉。以食指衮转，分取三部。凡言三部者，非寸关赤系小儿三部面看气色为一部，虎口纹脉二部，寸口一指脉三部。五脉者，上按额前下诊大冲，并前三部，谓之五脉。凡儿有患不属恶候，即不可与诊大冲之脉，其脉定生死之要会也，其证候危恶，故当诊之，不可看恐污人情，伤于不任用矣。
三关指纹要诀  ***************************
三关指纹图（图缺）
未关命门　中关风候　初关气候。
流珠形图（图缺）
流珠形主鬲热，三焦不和，气不调顺，饮食欲吐或泻作热，或肠鸣自利，烦躁啼哭。
环珠形图（图缺）
环珠形主气不和，脾胃虚弱，饮食伤滞，心腹膨满作热，夹食虚烦顿闷。
长珠形图（图缺）
长珠形主夹积伤滞，腹肚疼痛或有寒热，胁肋膨紧食不克化，或虫动不安。
来蛇形图（图缺）
来蛇形主脘不和，积气攻刺，饮食不下，疳气欲传，脏腑不宁，膨满干秽。
去蛇卷形图（图缺）
去蛇卷形主脾虚，冷积泄泻，或吐或渴，烦躁气粗喘息，饮食不化，神困多睡。
弓反里形图（图缺）
弓反里形，脉内感受寒邪，头目昏重，心神惊悸，沉沉默默，倦怠昏闲，四肢稍冷，咳嗽多痰，小便赤色。
弓反外形图（图缺）
弓反外形主痰热，心神不宁，睡卧不稳，作热夹惊夹食，风痫证候。
枪形图（图缺）
枪形主邪热，痰盛生风，神情恍惚，睡下安稳，欲发搐搦，惊风传授。
鱼骨形图（图缺）
鱼骨形主惊风痰热，证候已定，可以截风化痰，利惊退热，不作诸恶候，若已传过，必作它证。
水字形图（图缺）
水字形主惊积食积，膈热烦躁，心神迷闷，夜啼，三焦不顺，痰延壅盛，涎潮口禁，潮加搐搦。
针形图（图缺）
针形主心肺受热，热极主风，惊悸烦闷，沉沉默默，不食神困，四肢垂亸，及惊风暴发。
透关射指面图（图缺）
透关射指面主惊风痰热四证，皆聚停在胸，不能散，其候所受虽重，证顺则可疗。
透关射甲图（图缺）
透关射甲主惊风恶候，受惊传入经络，风热发生，并入八候，虚痰不下，危急恶证，难可疗治。
指纹脉诀说  ***************************
议曰：黄色无形者即安乐脉也，红若无形亦安宁脉，有前件形者即病之脉，次第而变初作一点子，气关多红，脉至于风关其色方变，紫色病已传过，青色已受之极，黑色其病危急，纯黑分明不可疗治，三岁以上病重危急，指甲口鼻多作黑色，盖儿脉绝神困，证候恶逆，虽有妙药良方，亦用孩童有命。
议指纹脉总要  ***************************
议曰：消息指纹脉诀考，详诸家所载，参较至理其说不同，所以钱氏、王氏二家文意并不该载，但只言论其证候而已。然而证候且幼幼之疾，若不定其指端说，病是何用，意仆留心，颇又其纹脉。述之不繁，犹参诸家之善，前后所断龟鉴，较其正理醇乎醇，故不劳再三乃诀定，如此者挺然微妙曲全一家直指，明智之士试更考之，必有益诸形容，毋曰管见可也。
详解纹脉  ***************************
议曰：流珠只一点子红色，环珠其形差火，长珠其形圆长，以上非谓圈子，总皆红脉贯气之。如此来蛇即是长珠散，一头大一头尖，去蛇亦如此，乃分其上下，故曰：来去角弓反张其里外，向里为顺，向外为逆，枪形直上鱼骨分开，水字即三脉并行，针形即过关一二粒米许，射甲命脉射外透指，命脉曲里一十三位，悉有轻重，元由一气自微至著，从渐至总，轻重参详。前云五色者，曰黄、红、紫、青、黑，由其病盛，色能加变，又博加进，即越黄红之色，红盛作紫；又有红紫之色，紫盛作青；又有紫青之色，青盛作黑；又有青黑之色，至于纯黑之色者，不可得而疗治之也。

卷之七  ——————————————————————————————————————————————————————————————————————————————————————————

小儿面部气色（并序）  ***************************
夫天地有仪，故禀赋生成相貌，男女方质，犹阴阳假合形躯。五体之中，面目彰乎气色，五脏之内，神魂布以灾祥，形究真邪，潜一气而分部位，脉推隐显，洞诸经以测源流，克伏侵临刚柔升降。生我我生，即凶中获吉；克他他克，应顺里招殃。肝家无气，常宜肾水澄清警署；肺准多光，必惧脸颧火焰。唇红作渴，颊赤饶惊，眉头霭霭，父母宁忧，额上昏昏，医工少乐。凡理婴孩，先看面部，定气察色最为要也。良由内有疾，而形于外，是以本位与地位一体和悦，易安气色。其神色交参，病传难疗，先求逆顺，次较盈亏，交侵临入不逃乎？源危笃死生必知乎？本辄述于右诸，更推详举一隅以类，众隅请三索，而还再索，妙在智远，良用心通。医工善理，所谓多智多谟药效，方书宜其广知广见深求，决定取舍专诚，良师致力不昧乎？方学者，行医须尽其理，至诚勉勉，难以述之，务学惟精得中为妙。
五脏五色本位  ***************************
心主红，脾主黄，肺主白，肝主青，肾主黑。
五行相生
金生水，水生木，木生火，火生土，土生金。
五行相克
金克木，木克土，土克水，水克火，火克金。
五行本生相侵
心气侵黄，脾气侵白，肺气侵黑，肾气侵青，肝气侵红。
五脏生本相临
心气临青，脾气临红，肺气临黄，肾气临白，肝气临黑。
五脏胜伏相交
白色交心，黑色交脾，青色交肺，红色交肾，黄色交肝。
五脏受敌克入
黑色入心，青色入脾，红色入肺，黄色入肾，白色入肝。
五脏畏爱
肺本辛金，肾本癸水，肝本乙木，心本丁火，脾本己土。
五脏子母生成
肺，肾，肝，心
分定五位所属  ***************************
心脏部位
心脏部位图（图缺）
颧面脸颊心火所属，气池之下，法令之傍，食仓之上，高骨取之，一寸二分，皆属心之部位。
脾脏部位
脾脏部位图（图缺）
承浆之上，人中之下，法令之内，食仓之傍，其合即唇，其开即口，合即属脾，开即属心，四方二寸四分，撮动之所，皆脾之部位。
肺脏部位
肺脏部位图（图缺）
准头至山根，两孔并中，梁皆头直下，年上寿上，里外通息，皆属肺之部位。
肾脏部位
肾脏部位图（图缺）
耳花及轮廊，文一山林颐，发际兼地名，四维如海岸，皆属肾之部位。
肝脏部位
肝脏部位图（图缺）
风池与正眉，气池泡眦头，上下眨动处，太阳及太阴，连及山根所，皆属肝之部位。
命门部位
命门部位图（图缺）
天中与天庭，司空及印堂，额角方广处，有病定存亡，青黑惊风恶，体和滑泽光，不可陷兼损，纯黑病难当，青则甚忧急，昏黯亦堪伤，此是命门地，医人鲜较量。
五脏伏敌喜伤  ***************************
肺所伏者，心所敌者，肝所喜者，辣所伤者，焦苦二变七蒸之脏，和则喜惧气爽，神清魄强。疾主喘满咳嗽伤风作热，虚痰壅盛。
肾所伏者，脾所敌者，心所喜者，咸所伤者，甘甜五变十蒸之脏，和主行坐，嬉戏笑语。疾主崩砂黑齿截齿咬牙停耳脓汁。
肝所伏者，肺所敌者，脾所喜者，酸所伤者，辛辣初变六蒸之脏，和则魂神，壮意智生。疾主风孪搐搦眼目肿赤疼痛。
心所伏者，肾所敌者，肺所喜者，苦所伤者，咸卤三变八蒸之脏，和则情性悦乐。疾主惊痫恐悸，虚躁啼叫，谵语狂烦，涎流口角。
脾所伏者，肝所敌者，肾所喜者，甜所伤者，酸酽四变九蒸之脏，和则消谷气，美饮食。疾主呕哕疳积，虚痢痞癖潮热，不思乳食。
面部气色总现  ***************************
五位总作流波泛，淀隔牎照蓝青色者，惊积不散，欲发风候，其神彩观觑不稳，上上下下证变风生。
五位总作闪烁焰，射丹炉映火红色者，痰积壅盛，惊悸增进，其神彩视物不定，恍恍惚惚候变惊速。
五位总作混衮泥，浆衣传土墙黄色者，食积证伤欲作疳候或痞癖有之，其神看顾散漫，昏昏沉沉，其候寒热潮发，饮食不掀气粗短满，困倦喜睡，呕哕有之，泻痢有之。
五位总作濈濈浮虚，野露入谷白色者，肺气不利，大肠滑泄水谷不分，欲作吐利，其眸疑浊失其精神，朦朦胧胧性情不有，光滑全无五脏少实，百脉多虚或吐利之后有类调补。
五位总作漫漫黯黯，尘灰弥覆黑色者，传不顺证变即逆候表里有亏，脏腑欲绝，其血不荣，其气不卫，荣卫失序，经络流注，凝滞于脉，为疾危恶，其神昏冒，沉沉默默者为人不久也食。
五位分部定位  ***************************
肺部所主
鼻孔名井灶，尖处名准头，眼尾名大小眦，中央坎陷名山根。若鼻孔黑如煤，即肺经焦，或作黑燥如墨者，即肺家绝其候难治。鼻中赤痒，疳盛蛔长，或泻白涕，脑寒困寐，或流清涕，伤风喜睡。肺热鼻塞，因息吹得有妨，吻乳关窍闭阻，感风寒邪热亦如此，鼻下生疮，溃烂即疳，鼻中常臭，积热为咎。
肾部所主
耳穴之前名曰耳花，耳船名轮，轮里名廊。轮廓焦黑，肾家虚热，其黑如炭，肾绝死旦。耳门生疮，卫积非常，耳中脓出，肾热疳极臭，名聤耳，脓汁不止，疮痒如裂，其候虚热，忽听不聪。心肾气壅，常作哄哄，热气上攻，或如虫刮，荣虚卫热，耳轮如冰，麻豆相侵，耳轮红热，伤寒是则，热极内痛，肿气相攻，清心凉膈，关窍通塞，儿孩两肾常虚，无病若有攻击，使令无益。
肝部所主
眼睛有穴，内藏其神，外究五轮，眶䀭属脾，热即生眵，两眦属心，热痛如针，勾属肺家，热赤生砂，黄属肝脏，昏瞀翳障，中心瞳人。肾热不明，儿孩眼目痛即便哭，良方对治，更与忌毒，或患丹疮从里为殃，经效良药速疗无妨。眼本属肝，怕热怯寒，令有治法，拯理何难？眼忽连眨，惊风交杂，忽然窜视，惊风已至，肝绝定睛，或翻无神，瞳去中陷，十无一生。
脾部所主
唇即口门，语言之尊，舌居其中，饮食之宗。齿牙咀嚼，咽喉相约，牙质既刚，角宫羽商。婴孩未定，唇口见病，上即人中，下乃承浆，上下四方，皆属脾乡，口内属心，心脾有热，舌疮唇裂，三焦蕴热，唇红如血，涞红重渴，轻即流沫，鹅口慕口。木舌色可以布设，未兆之功，可以预防也。

卷之八·病证疑难  ——————————————————————————————————————————————————————————————————————————————————————————

病证疑难序  ***************************
观夫泰岱奚曲累工，混沌名山川。源取次湍流，盘旋到海。天地有自然之理，至哲无造化之功。医究一门，道通千圣小方脉者，乃众科出伦议论之要也。凡为调理，先裁可否之宜，学习篇章，首察艰难之属。谁知活人作德，我敬医道通仙，阴阳昭然行功获矣。于戏得师，奥旨未契，全真识性，悟机方为至妙。前贤着护，后学推诚，已述渊源。须穷确实持灯晦夜，咨嗟擿植索途，捧宝晖晨勇跃，良工与鉴汉辄剖疑难事，目聊陈管见因由一十八章。幸希同志讵堪品藻非涉，狂诬试详浅陋之言，必展恢洪之臆，一隅再举三复方钦。
逆证似顺  ***************************
议曰：顺逆有别，阴阳不均，证候相加，色脉致乱，惟是惊风发作，按脉察证以较之阳候。证脉俱得其阳阳者，顺也阴候，证候俱得其阴阴者，逆也阳候。有阴脉者其证欲传阴候，得阳脉者其证反是也。谓如急惊风乃是阳痫，得脉浮数洪弦，阳中之阳，又有得脉沉缓，阳中有阴，慢惊风乃是。阴痫得脉沉细迟弱，阴中之阴，又有得脉浮大，阴中有阳。所言逆证似顺，乃谓阴中有阳，助阳不醒，回阳不生，其候偏亏。虽则阴中有阳，其阳非真，脉使疑二，不可攻理，详而知之，察其可否而后已。
阴证反阳  ***************************
议曰：小儿伤寒，惟察表里而理之，不以阴阳证候。究竟者盖无关前关后之脉，所谓纯阳之孩。合而言之，此说阴候者，慢惊是也。凡儿吐泻疾作慢惊，其候无反证，良由急惊传来，已成阴痫，药用寒凉；证入慢脾，药用燥热。其候反阳者，反从阳也，其脉愈盛，其证愈逆，故云反也。阴阳俱坏，实谓难治，医工不知其所以，但见其搐搦肆意，退热截风，良久却不引搐，但只合眼聚痰，冥冥如摇，证候有如此，何药理之，请试较之。
阴盛强阳  ***************************
议曰：慢惊风候谓之阴盛，及其欲绝之时，虚痰上攻，咽喉引气，呼吸粗大，其脉浮数，其证强汤得之。医工将谓阳回以得其所宜，与下痰药用太迅，痰涎即时随药而下，儿命即时随药而化，众言医杀之。愚曰：非也，谓渠无智不识证绝，而用之，虽不下药，亦死之矣。
虚极生热  ***************************
议曰：疳候有作，斯证初发，即谓疳气，次第传至疳极，是谓虚极之候。阴阳二气不匀，上下气不升降，荣卫两虚，脏腑滑泄，岂可攻疗。善医疳者，随顺药饵，以助之淡薄饮食，以扶之荣卫渐得，均匀气脉，方得升降。既而阴阳二气已得调和，脏腑已匀充实，肌肤已自肥壮。医工已知疳传在虚候，名作疳极。遂与补气药服之，稍多反生大热，所谓虚极勿补。热盛烦渴，疾作疳劳。名曰：丁奚皆由药助，虚极生热而致之也。
冷久必寒  ***************************
议曰：症积已作，证候所传，自是孩童饮食不化，气滞中脘，再食停气，复伤前积，积之为病，皆致其冷，冷之既久，脾胃虚怯，虚怯既存，阴阳相胜，寒热间发，痞癖有加，脉气无定，医工不理阴阳，令其均平但作痎疟治之，或投砒，或投粉，利下太速，疾不去根，为患反重，难施和剂，良由利动。脏腑虚必入腹，发作烦躁，腹肚胀紧，气喘短促，难以调治。疗理此等证候，究心毋忽，保全是幸。
热多作燥  ***************************
议曰：热分内外，身藉阴阳，一气受邪，三焦致热。三焦者，本质无状，隐伏得名，所通五脏六腑，相干血脉皮毛，温平由实，燥热由虚。静则为之一名，动则分之三所，上焦喉管至臆，中焦至于中脘，下焦至于丹田。以大拇指展中指作一握，自咽喉坎处，分作三停，则知上中下三焦，所寓也。温极即热，热盛即燥，燥盛即焦，寄于其中矣。大人患此，犹尚不可，况小儿三焦隐伏，热多作热，寒凉之药，所投不堪，毕竟从长何剂调理，若不早疗，疾作无辜。
理实致虚  ***************************
议曰：虚则作疾，实亦是病，按实理虚，遣病去疾，内知其冷热，外审其证候。三实两虚，神不安居，三虚两实，人有得夫。虚之为病，其候则速；实之为病，其候则缓。实未致害，虚即作祸迅矣。肝心脾肺肾，子母相生，肺肝脾肾心，五脏相克。且如脾胃经虚，呕哕不食，又心气不足，惊悸有作，所疗子母俱虚，小便闭涩，利之可乎。所以知其内者，母虚靠子实，子虚籍母荣，其又肺家有热，宜泻之否；大肠滑利，宜温之可。医工但究母虚，理其子实，若攻其子，则母亦虚，所谓母能令子实，子能令母虚。脾病泻心，理实致虚矣。
利表伤里  ***************************
议曰：伤寒豆疹皆论表里，二义不同，所受反是。伤寒所传从表入里，豆疹所发自里出表，作热形证与伤寒颇似。病家不究轻重所受，相尚与服升麻葛根汤，或过剂饮饵，其表已解，其汗不止，汗出稍多，里虚作渴且热，乘热悉化，疹豆自然回出。所缘逐其热，利其表，遍出虽多，疹亦不成，豆亦不是比此小赤。自其热力有限，里外不相续，荣卫不加助，即于中道而废，渐作黑陷，非食毒，感风之咎。自是助发大过，失其自然之理，至死莫知其由，是谓利表伤里故也。使良方妙剂，难以助平，哀哉！
退热作渴  ***************************
议曰：小儿发热一证与大人同，热在三焦方渴，肺惊下利虚烦方渴，上盛下虚方渴，水火不相济方渴，伏暑蕴热方渴，津液燥竭方渴。渴证本无，但有其热，热在乎表，攻动其里，里自无热，受之以虚，表热传里，反致其渴，表里俱虚，引饮入脾，头面手足受湿，虚浮作肿，医工下之，从增其病，宜与扶表救里，庶几有命方得获幸，疾证于此，死者多矣。
疗惊发风  ***************************
议曰：有痰者，必有热随之，有惊者，必有风继之。利其惊，其风岂有，散其热，即痰不生。此医家者，流所得其宜，调理证候，截风定搐，以明其要也。如此常见豪贵家，才见孩童有热，不问元因，便投惊药，日辄数粒，月既积多，虽则惊悸不作，忪恐无妨，其儿所服寒凉药多，脾胃虚弱，不吐即泻，遂成慢风，更与惊药，愈加其疾，调理医工，当究其后，免负其重，祸害生焉。
风痰隐久  ***************************
议曰：风者肝主之，肝稍不和，则风所由纵。痰者脾受之，脾若不壮，则痰所曰盛。痰之与风，惊之与热，四证互驰，则流行于经结之由，传变它疾。所有风痰相袭，久而不化，隐在肝脾，所由饮食，冷热相于，故不自散，虽则疗理愈，而复作以至长成。且风痰常常在牙颊之间，吐茹无尽，生发有因，其风痰致病，或作齁䶎，或作喘息，或硬牙关，或肿颐颊，临于肺则咳嗽，于乎心则恍惚。善术医士未能速与下，其痰恐风猖狂，若逐其风，又疑痰作梗，须是风痰并化，炒药奇方，以徐以渐减瘥可也。食不禁戒，服药无功，若疗风痰，深意究竟，不可致缓，久则害发于疾，当宜察之。
惊热无时  ***************************
议曰：因惊而得热，其热常发，不系平心而属乎血。更加气血荣卫，毋得循环，惊热时常发作，或生疥癣，或发疮痍，热来神困，心虚热去，唇焦口苦，呻吟求饮，恍惚患饥，儿孩受此艰辛，药饵如何救疗，人参羌活总不相关，蝎尾当归有些巴鼻，更寻炒饵，病不于心，说道难医，请诚著意。
恐悸喘息  ***************************
议曰：惊悸心属喘息，得同而言否。愚曰：非心王之，若心所受，其疾不作喘发，是知肝脏魂，肺脏鼻魂。魄不安，恐悸伤乎肝肺，肺受其惊而受其喘，须求水饮，肝受其惊发喘细细。若张口大喘者，肝肺倛不利，镇心安神，调气定喘，必未尽善，当于损益，魂魄丸散泻心补肝，立见功效。所述疑难，更请探颐，毋蹶高安。
食噎咳逆  ***************************
议曰：儿孩睡息魂魄恬游，击响高声伤乎其神，睡中不稳，乃心不宁乳，幼饥渴饮食，宜细掇物触志伤乎。其气令肺作噎，干脾发噫，其气逆不升降，其志分不伸舒。阴阳差忒胸襟郁闷良久，取气发声，含饭面黑，啼哭声焦，轻则咳逆致躁，盛则咽塞不通。所受之后，常作咳逆者，良由食噎触击闷挫关窍，宣通脏腑，即不宜升降，荣卫乃利益，若不早治咳逆于肠，终身致疾而难疗矣。
令子无辜  ***************************
议曰：夫人所藉者，阴阳而生，所宜者，气血而长。血气不顺，则五脏以违其和，阴阳不均，则百脉以乱其体。流之于表里相参，注之于经络致急。凡周晬乳儿，等闲捉举又更齐齿，身体检束，头目摇动，此乃阴阳有亏，荣卫失正，疾名猢狲，禁十二种无辜疾之一也。丹情不识见之喜笑，复作体态以教令如其然也。久而不已愈，加其遍次，非风痰之所攻，无惊热之致，作当为舒其气，调其脉，均其阴阳，适其洒淅，休言乳幼无妨，曾见父母恸哭。
受气不足  ***************************
议曰：三才降气，数成方谓为人，万象论功，道合始知得志。胞胎既备，心定神全，血脉未充，骨萎髓薄，筋力藉乎骨髓，智谋出乎心神。为人恍惚者斯可知，多志者应由是，伛偻者乃如然，侏儒者必若此。不及数之重者候存五软，大过受之，深者身负五硬，由其肺心脾肝肾，所属者气血脉筋骨，所受者体舌臂项膝，其或有疾于证候不及，议者往往无辜，无辜形骸必定受气不足，谓如五硬五软。只许闻名，稍有求医，难着方药，后进执谓，堪与疗理者野老，付之一笑。
饭多伤气  ***************************
议曰：幼幼未降，形处胞胎，藉母气血，滋荫由如，养素已诞之后，继时吻之以乳。乳者，化其气血敷养肌肤，百脉流和，三焦颐顺，身肢渐舒，骨力渐壮，三周所芘，一生为幸。其或母因产得疾，血竭气耗，乳不成汁，当召奶子看顾。贫乏之家，食不继口，奚能谋比，其乳少，其食多不益儿体。其有不产之妇，抱幼继宗，终夜号啼，惟饲饭食，初伤其气，次伤其形，久伤其神，重伤其命，萎羸声鞁，躁哭皮皱，项软足垂，唇焦骨露，但见眼有晴，先将久气散神败。凡人生子究乳为上，独以谷食扶持，十士未保一二，抑服丸散，堪笑强为勉之急，假乳荫庶，传为人死中半活矣。
脐中受热  ***************************
议曰：初生未及荫乳，洗罢便用断脐，带留一握，绵裹三重，受气根全者，其脐自深。成胎数关者，其脐自突。脐者受质之根也，为人之本也，形体之基也，元命之寿也。迭月之前，一腊之后，其儿脐红高肿，不作水湿，亦无风候，但将胸堂仰起，呃呃作声，阖家无见责之皂妪，有伤脐带致之非也。召愚一观，察知心气受之胎热，与利丁火少项不展胸堂，呃声遂止，越宿视之脐根。后本医工与传及，洗总施谬妄故，书于楮果，其宜哉谩举颐以诮之云耳。

卷之九·议胎中受病诸证  ——————————————————————————————————————————————————————————————————————————————————————————

议胎中受病诸证序  ***************************
原夫胚胎血气本自调顺，既成胎孕，有失将护，致使胎气不安，转动不常，冒触根本。初生幼幼，邪正相干，易得其病，今述一十五篇，概而举之，欲使智者察其已身。所受轻重，所发逆顺，调治可否，鞠育持令，产妇以正其神，养其血，和其气，使乳汁温平，儿得调顺，虽有疾作，而自安平过半矣。重则减之为轻，轻则去疾之容易。勿谓轻之为重，重则候变而作祸矣，于戏万物之中。所尊贵者，惟人肖天地生成之道。故难值其安，静犹体颐淳和之脉，把纯素浑朴之怀，合清湛之渊源，纳运成之脏腑。嗟乎。受胎无益于形，有伤加之，以药诚在出，不得已而致之。若在胎内失调，初生宜其和益，若在初生失理，则于襁褓之间而疗之，顺平而愈，若也受之变蒸，数足其所患，犹未除散，遂成宿疾，终身之咎也。其儿所受胎气不足为患，非伤肢害体者，并可与整使其平复，获幸之甚，良工尽心斯为妙矣。
鬼胎  ***************************
议曰：妇人产育有患鬼胎者，庸鄙谓妇人纳鬼之气而受之。实非也，鬼胎者，乃父精不足，母气衰羸，滋育涵沫之不及，护爱安存之失调，方及七八个月以降生，又有过及十个月而生者。初产气血虚羸，降诞艰难。所言鬼者，即胎气怯弱，荣卫不充，致子萎削。语犹如果子结实之时，有所荫藉不到灌溉为物褊小，其形猥衰，无有可爱，如此之谓胎气阴萎，常与丸散扶挟，乳哺匀调，气血充荫，肠胃固壮，即保其静善。盖由受气不足，禀赋不全，忽尔横殇非可惜耶。
鬾病  ***************************
议曰：小儿有患鬾病者，非五脏传变，亦非六腑所主也。缘儿生后，方且周晬，母复有孕，血气所荫，分之两端，是故胚胎渐伤，乳汁成毒，虚邪相攻，儿吻致疾，敛率其气郁，伤其神魂，令儿疳虚，尫羸枯瘁，烦躁朝昏，呕哕日夜不可得疗理，但速与断其乳，温平胃气，和顺血脉，自然而愈，其有萎怯，致痰乃成，无辜证候，何足怪讶者耶。
胎气  ***************************
议曰：初生牙儿三朝之后，满月之前，所受诸证作疾，轻重不同者，盖由胎气禀赋有壮有弱，其母饮食恣全，饥饱起止无忌，坐卧不择。令儿得疾，不寒即热，不虚即怯，热乃作壅，寒乃作泄，虚则作惊，怯则作结，寒则温之，热则凉之，虚则壮荣，怯则益卫，惊用安神，结用微利，审详用之，不必过剂。
胎病  ***************************
议曰：牙儿胎病谓月数将满，母失护爱，或劳动气血相干，或坐卧饥饱相役，或饮食冷热相制，或恐怖血脉相乱，胎气有伤，儿形无补，或因动土与工，或由营葺房卧，或移安居，或更荐席，虽不犯凶神恶杀，终干碍子体，儿身有因如此，得疾者乃成终身之患。重则损根废枝，轻则拳挛跛躃若也。胎病由气之致，患者乃尚可疗，或传成风为疾者，断不可医，初生幼幼有被于邪者，即时和顺调理，大凡生长婴孩，有如长江行舟，一向不值风涛波浪，方为稳当何向。胎气不固或生下作疾，所谓萌芽既伤，将来曷能荣茂矣。
胎病作热  ***************************
议曰：儿在胎中母多惊悸，或因食热毒之物，降生之后，儿多虚痰气急短满，眼目眵泪，神困呵欠不发神舒，呃呃作声，大小便不利，或通利，即有血水盛，则手常拳紧脚，常搐缩眼，常斜视，身常掣跳，皆由胎中受热，宜速与服大连翘饮子，解散诸热，次与服消风散，数服无恙。
胎气蕴热  ***************************
议曰：儿在胎中母多恙怒，郁闷之情不散，又因胎气燥湿，儿作艰难，母生惊悸，是致乳汁不和。儿吻成毒，故能作热，令儿食即呕吐，眼不定席，神不安稳，闻响即掣苦，不解蕴毒热和干，久作无辜成疾害生，先宜顺气，次服四顺，若不安愈，葱根必效。
胎病风热  ***************************
议曰：儿在胎中，母常喜食动风之物，热毒流传，致儿受之，隐在经络，则手足拳挛，注入血脉，则肌体枯槁，其儿眼常喜羸，血不荫心，神不守含，怯人怐物，视作定目，苦不早疗，恍恍惚惚，形体虽长，情性垂拙，为人多荒，朝记久忘，虽久受病，不无生，盖父母但知惜昔，娇姿安养，其无用之儿。如此者，凡胎风服药，至用贵细，若以常方，难言功效。
胎病惊热  ***************************
议曰：儿在胎中，母因惊悸，惊气入胎，儿当受之，降生之后，其儿精神不爽，颜色虚白，初则温温有热，其后颊赤饶惊。物动即恐，声响即悸，若不绷抱安床，取次难为调适，既有胎惊将传胎风之候。产母谨谨忌食一切热毒之物，若作寻常，毕竟难极。盖是血脉柔弱，脏腑虚怯，不堪重剂，何可攻系。是使智省怯惧有之苦也。轻受热已自散即于项上，生疖其大如拳，名曰：惊气。须当破之，而后合之，勿传毒药，恐坏肌伤体，不惟伤坏，深恐有害，及为无益，祸莫大焉。
胎病风痰  ***************************
议曰：儿在胎中，母喜食热毒之物，热即生风，脾肺不利，遂有风痰，虽不能损肢伤体，其痰与风相袭，痰多风不散热，盛痰复生，且风与痰皆能令儿作热，那堪更加暖被，红炉母炙，炙爆腌藏动风之物。即时害生，药非不验，乳汁之咎也。如儿或患风痰，不必下截风化痰药，但清心肺凉膈，顺利三焦，则自然安愈，亦忽可投大凉，恐寒脏腑。所宜者，以消风散吞下，白丸子至良令小作丸。
胎病结热
议曰：儿在胎中，母失调理，恣纵饮食，不加将护，蕴热颇久，及至降生，热气隐蔽传入于里，遂作闭结。其结由热极得之，大便不通利冲心，腹胀脐突，撮口努气，停郁急以三黄丸，或四顺七宝以通为度，不必过剂，切不可下积，丸子药不惟无益，恐反为害。
胎病寒邪  ***************************
议曰：儿在胎中，母因感受寒邪，热气烦蒸，传入胎脏，儿当受之，及至降生，令儿关窍不通，精神昏浊，作热加蒸，啼声不响，号叫骇人，未知之者，将谓惊风。妄动脏腑，或妄镇心，良由所受寒邪之气，初只在表，久则传里，所谓邪气以乱其真。故血脉皮毛，皆不得其便，腠理所拘，邪不得解，变蒸有违，气血致伤，烦躁益增，无能自畅，但与小柴胡汤服之，稍轻次以人参羌活散。然胎中所受，未分表里，既生荫庇，当议和解，为之良也。
胎病荣热  ***************************
议曰：儿在胎中，母于食物，充喜啖姜瓜。古人有曰：修灶铁唇，食姜余指，盖姜性至热，又是腌藏，攻及血脉，传入经络，轻则令儿偏体生蛆疮，延热毒疮丹疮之类。经年发作，或于头额生核，重则发大痈疖，溃即烂坏皮肤，十死一生，何堪忍见。初生幼幼，毒气加盛，肌内柔弱，参术托里，枸柏扶肌，常与清心，平调血脉，母慎其口，父抱令馁，医工顺理，与扶其危。
胎病卫热  ***************************
议曰：儿在胎中，母伤和气，饥饱劳役，神疲力倦多矣。其有不劳役者，即有忧愁思虑役乎其中，动之真气，攻之虚邪，于乱神魄流入胎脏，儿乃受之。既生之后，儿常昏困，腹急气粗，重则喘急，睡思不稳，狂啼烦哭，肌肉不滋，亦生疮痍，热发早晚，精神少具。良工正医平调脏腑，脏腑既正，热目散止。
胎病脏寒  ***************************
议曰：儿在胎时，将顺其月，母喜食诸生，冷物过度，冷盛既寒，肠鸣泄利，时时有作。降人之后，其儿肚上青脉膨胀，虚紧之者，乃是虚气入腹。呃呃作声，日夜不禁，虽则渐长，终是脏腑阴阳二气受不匀，调若不温，平分气长成痞结。阳结易治，冷结难医，仍宜抑母服药，庶得乳温，令子调和，不至延病成害，为之叹也。
胎病潮热  ***************************
议曰：儿在胎中，母曾发作子疟，或是因患瘴气，母或饮酒无厌，或是冒风伤暑。热入经络，有伤荣卫，母虽分免，以脱其难，儿袭其气，阴阳不解，初生嫩弱，血气不和，作热潮来，先寒关紧，身体作颤。庸工未谙其理，即以艾炷灸之，经络未全，用之枉究。医士但与调中，均其阴阳二气，若是肚紧宜以全条蛇蜕末醋炒，令热手帕盛系肚脐上，即渐安乐。

卷之十  ——————————————————————————————————————————————————————————————————————————————————————————

治法略序  ***************************
切闻天地之大，惟人之性盖矣；物象之众，惟人之志鉴矣。是故人为一物，而灵于物；气受一元，而妙于元。惟智者，为能明之，然其天地，不陷乎人物之根，于是人物不迯乎天地之数。无情者，悉由造化而生，有情者，皆自交接而养。倘谙先王之道，君君臣臣父父子子，成人人为后。达乎上古，参同天性，顺合圣意，小人不知其所以，愚情反是。曷足与语哉，嗟乎。既为医工，调理幼幼，诚为不易，须当裁度，幼幼禀赋，形骸有壮羸，怯弱于脉较之，涵蓄情性有宽缓，暴急于神察之。轻清重浊，以气定之，冷热虚实，以色推之若也。形体不壮，神全则未为咎，色脉不充，气固则无作恙。气与神，而有亏藉乎。丸散脉共，色以无补宜乎。疗医气壮即脉顺，脉顺即神全，神全即色正，色正即五脏安和，百脉调适矣。色脉若不正定，即与固其真气，真气若不和，则神不悦，神不悦则形体何安。观其脉，则知其气，气若不顺，则形萎羸。察其气，则知其神，神若不清，则气浊乱。神者，五脏之主也。气者，一身之权也。色者，虚实之表也。脉者，溥变之令也。脉之流行，不可不察。色之变易，不可不究。神之散漫，不可不疗。气之盛衰，不可不理。婴孩五脏受虚，其面白，其气怯，其神溃，其脉乱，其体尫羸。五脏受热，其唇红，其气促，其神昏，其脉数，其体枯槁。五脏受实，其脸赤，其气壅，其神劣，其脉浮，其体烦躁。五脏受冷，其准黄，其气泄，其神困，其脉沉，其体嗜卧。所由冷热虚实，传受惊疳积痢。凡病按其标，则知其本，省其绝，则起其危。后进攻医但按图说，执滞汤剂不务实，效今著是书。乃述源流，不特赘赘，褊求一隅以别之。尽性考究，以羡补不足，益有余故也。即非调弦，胶柱缘木求鱼之。谓欤熟研，其议至理自明，辄搜难解之意，载留斯怢。好术之士，足知可法，以备阔略，后世有称简要得无隐藏，当与智者鉴议，庶彰不朽云耳。
急惊风候  ***************************
医云：阳痫也，手足搐搦，涎潮大热，医家下之其所，用药往往利。以经粉或水银，巴豆皆有毒等。既已苏省之后，精神犹尚昏沉，未快乳食者，或有余热，其候欲得安，痊和平只，可用平稳药，调胃气，不可直便，与服燥热药。若与服之，其候复作，何可怪耶。
议曰：小见惊风之后，胃气多虚不食，沉沉默默，或泻尚不止，只可助胃生气，须以截风，药移在，或中。谓用全蝎、天麻、僵蚕、白附、防风、羌活之类，生姜枣子同煎。自然胃壮泻止，诸风不作，虽则惊热及搐搦皆去，其精神未爽不可，便谓无事。若用补药助虚，干姜、豆蔻、硫黄、附子之类，则热复来，其候又发，非病不除，医者妄谬，病家无见，亦不可不告。凡治急惊之候，正谓医疗，岂可据云调理之说，用药乃在一时之久若也。宽缓证候，转加深重，医者既知，当下即可，量其轻重，如病五六分，只下三四分，许随通且利，热去痰消。则病与证次第，徐徐而减。瘥若不揣度，一概并荡下之，大过伤害脏腑，疾传阴证，乃作慢惊风候，岂可临时生胃回阳。诚为枉究，既是医工，莫不知之矣。
慢惊风候  ***************************
医云：阴痫也，良由急惊，用寒凉之药太过，转动深重，乃传作慢惊，或因吐利不止，而成慢惊，或因澡浴感风不解，而作慢惊，或因风食二痫不治，而变成慢惊，或因咳嗽下痰转虚，而成慢惊。因由甚众，概而举之，病家怕惊，不怕泻，良医怕泻，不怕惊。其泻不止，则惊风愈盛。若与治惊，更用寒凉之药，且泻转多，病加进重矣。
议曰：小儿脾胃虚怯，方作吐泻。其证有五，有热吐，冷吐，虚吐，痰吐，食吐。所言热吐者，谓母饮酒、吃肥、炙爆、腌藏，或冒风伤暑致热，儿吻乳入胃，遂成热吐。冷吐者，谓儿胃冷，加以宿冷之物，与食即吐。虚吐者，其儿肌弱神困，疳积未消，胃堂久虚即吐。痰吐者，其儿胃气本虚，复感寒邪，生痰作热，留滞胸膈故吐。食吐者，其儿胃弱，饮食不节，强食伤脾，作热袖困，吐后即逆，病家但知其吐，不明其所以吐，且吐兼泻共作名曰：霍乱。其吐候，又推轻重有五，初则乳自流出，谓之哯；哯之不已，即谓之吐；吐之不也，即作呕；呕之不已，即传逆；逆之不已，即作哕。自呕逆哕，皆有出声动气，呕者口开而作，逆者心胸上下气逆郁筑，哕者无物可出，即膈虚胃寒，引气哕哕作声。此等候恶，须更证变，即慢脾风。热吐者，先去风痰，冷吐，虚吐，与生胃气，痰吐下却，其痰次与，食吐宜与，岂可一概理之。吐泻不止，脾虚风生，眼开慢惊，眼合慢脾，治之不当。更下惊药，死不旋踵，岂可得而救疗。儿分长幼，病察虚实，有吐泻三五日发风者，有一日半日而发者，大抵女孩以吐为急，男以泻为速。若气虚暴泻暴吐才作，便得之。惟有疳泻不成风候，水则患无辜证，终于虚乏矣。但滞肠止泻为良，吐即生胃为正，截风之药，加而用之。凡惊药及寒凉之药，切不可用，亦不可用大热药，其候乃属阴证，医者裁之，勿佞为幸。
小儿热证  ***************************
古分十种为总例。有惊热，疳热，风热，潮热，伤寒热，疟热，积热，丹热，疮疹热，余毒热。
议曰：十种热证，病各不同，已有触类，而作潮热者，即痞癖热也。类近积热，证先腹肚热。脚冷者，是伤寒热，与疮疹热亦相类。且伤寒有三种，皆从表发入里，且疮疹随五脏所受，从里出表，故不同根，风热与惊热亦相近。疳热与余毒热类。疳有五证，疟有五候，皆由脾家，阴阳不顺，若惊热盛，即风热作。丹毒热有数种，皆五脏热毒所作，自上发下曰：毒。自下发上曰：丹。总名之曰：丹毒。各随轻重，人有一种，名曰：龙带。横腰过肚上，或至胸前，相交者，重有如火燔，其候亦同丹，治病后余毒热，诸证皆有之，须适轻重，类诸证而调解，不可越前病用药。如伤寒后有余毒热，即于伤寒调理，不及而解。余皆效之，大抵惊热凉之，风热化之，疳热补之，潮热散之，伤寒热解之，疟热分之，积热利之，丹热消之，疮疹热顺表之，诸证余热皆和之。此理虽则大概如是言，毕竟用之，有理乃为。医士善学，设有不遵其理者，斯可谓之管见之。
小儿积证  ***************************
王氏有可治，不可治。其说已载于家宝。议曰：古人有言不尽意者，非失言也。妙用奇功，不可得而著乎，纸笔之闻，且学者初机未可，便得纯粹。广见多闻，性识开通，心智自然运出。然后可谓之医者意也。此科最为难事，积证最为要紧，今病家将作寻常，医者不至急切治之。若等闲病之有缓速，及至传变，方觉困重久务。良工信乎野老，不虚云耳。东汉王氏，不言疳与泻及痢，即述证而已，所证治未病之病。凡小儿有自幼及长，不患惊风痫痉癫痉者有之矣。未闻无患积证者，谓五脏之所积，名曰：积。六腑之所聚，名曰：聚。且小儿只理五脏受病，故不有六聚候者，何腑属阳，虽有疾不治而自愈。且胃属腑气，生以渐乃脾主食，有疾当治之，脏属阴，治之尤难调治。四季有积，欲下之理，皆可用药，但与究其虚实，然后利之，既有积气，不能全实，量其轻重，故古人有挨积，磨积，消积，化积，无下积之说。是知积之一证，不可直便独下，若积虚极，先和脾调胃，令其充实，次与推下，若积证二三并作之者，可先下而急与调胃药服之，稍用倒置，不免为它咎，乃计利害。所议积证作疾，无可与之。安和一味，当下斯为良法，有积不可安养，久则为它病矣。惟痞癖证，先宜定去寒热，寒热已去，方可挨下，以通为度，下之大过，反生重热，虽有重热，即不宜用凉药，乃于调理胃气，药与治之，充宜深究无令得矣。

卷之十一  ——————————————————————————————————————————————————————————————————————————————————————————

小儿伤寒正受夹惊夹食  ***************************
议曰：正受伤寒，所由感受邪冒冷脱着，伤于腠理，轻即伤风，重即壮热。头痛鼻塞流涕，斯乃正伤。寒候又有伤风，伤着，伤冷，伤湿，皆能作热。困乏但不咳嗽，又有夹惊，因惊之时，而又伤寒，故云：夹惊。伤寒又有因食之时，而感受寒邪，故曰：夹食。大抵伤寒或有他证，似积之类，切不可妄下，若下之太早，表里俱虚，虽以调理，谓之坏证，大人坏证，由尚可药，小儿坏证，救疗无门，哀哉！凡伤寒有惊候，亦不可下惊药，虽是夹惊证，亦不可用惊药。幼幼伤寒，只可表解，虽曰：用表不可令儿汗出。如王氏杜薄荷散和剂方，人参羌活散之类，若热在里，谵语郑声，于证当下者，只用散末药，七宝洗心散，四顺饮之类，不可用以丸子，或以取积药下之。其热不去，反成无辜夹食者，于理用下宜紫霜，凡下之量其虚实，而用须究门，先伤寒，后夹食，或先夹食，后伤寒。然伤寒夹食，乃在于食时之间，惟母觉知，其先后多是不觉。若知其理以后，受者而先调理，既不明其先后，即可表解以候里证，有者方可与下，尤为善也。且下与表二理不可并行，有乎得失，旦如家宝有云：三日前在表，三日后在里，斯乃大概约而言之。恐后人传之不当，及为其害。凡伤寒在表，即解在里，即下不可以日限为拘，其或有在表里之间，亦宜和解，又不愈，小柴胡汤治之。又不愈候传里，下为良，切不可意急取愈。宜在用心，明究表里若也。审察妄恣，用药不当。吁哉！
小儿有患惊风痰热四证如何用药  ***************************
议曰：小儿有热，热盛生痰，痰盛生惊，惊盛作风，风盛发搐。又盛牙关紧急，又盛反张上窜，痰涎拥牙关紧风，热极闭经络，即作搐搦。涎壅胃口，闷乱不省，才入中脘，手足挛是诸关窍不通。百脉凝滞，有退热而愈者，有治惊而愈者，有截风而愈者，有化痰通关而愈者，皆是依证用药，不可不究竟其所以受病。凡病在热，不可妄治痰，病在惊，不可妄治风，病在痰，不可便治惊，病在风，不可便治搐。凡治小儿病在惊，惊由痰热得，只可退热化痰，其惊自止。病在风，风由惊作，只可利惊化痰，其风自散。病在痰涎，急须退热化痰若也。有搐须用截风散惊，此乃谓医工至妙之道。若以意急，虽治惊痰不化热，亦不退惊，如何自止，化其痰热，若不退风，亦不散痰，如何去是，知不治之治，所以治之。之谓欤学者，深可留心操志于此，一端究竟无至得失，乃谓之醇全通道而已矣。
小儿泻泄  ***************************
除疳泻为虚热泻，余皆脏腑虚寒弱得之
议曰：小儿脏寒腑冷，大肠不禁，总谓之泻。分别轻重，究竟缓速，有溏，有泄，有滑，有利，有洞。五者不同，岂可一概而理之。溏者，糟粕不聚，由其尚浓，似泻非泻。泄者，无时而作，或出不知。利者，直射溅溜，气从中脱。滑者，谷食直过肠胃不化。洞者，顿然下之，如桶散溃，余更不留，即知其儿脏寒腑冷，泻之作疾，其来缓速轻重可知。凡儿泻粪出青色者，盖脾受肝经所制，肝属乙木能克己土，所胜之功，故现本质。由其脏之虚寒，非谓惊也。又泻初黄，良久变青色，乃脏寒之微又泻，药物直过，尤为寒滑。凡虚滑三五次，即困乏，若不急与温其脏，调其胃，平顺三焦，和正荣卫，不尔即慢惊，证候传变，如此之急，欲以止泻药，次第理之，往往不及。惟务温其脏腑，脏腑既温，寒何能留于肠胃之间，或以热药顿止。则热反为它疾，须先投殢肠药，然后生胃正气，与服切不可意急过剂，投之热药。稍或脏腑至虚寒，孩童困之。四肢厥冷者，是谓逆证。当用黑附子、白术、干姜即量，轻重而用，凡投热药，泻止即痢，作无疑理，泻良方已著在后，请意度之，为得即妙矣。
小儿痢疾  ***************************
医云五疳八痢，究其理种数多端，轻重不一，岂可定言
议曰：痢者利也。痢之为疾，无积不成，及至积化成痢，且脾胃亦虚，即不可更下。善痢者，生其胃，温其脾，厚其肠，和其气，无不愈也。若成痢疾，故不可下，下之反虚，作渴浮肿，痞满胀急，不食亦未可便补。补则伤热，能令脱肛，不收先与，禁却一切毒食之物，频与生胃调气，或赤或白，即是冷热不调，或受暑致湿，即与分阴阳气利水谷道。若里急即与厚肠胃，腹肚痛即与和顺气，温脏腑，或纯白者乃积冷毒加之，即与挨去其毒，却与温其脾胃，其痢自止。凡痢疾能饮食，可以治之，妙药调理，无不瘥愈。稍夫胃气不能饮食，疾名“禁口”，有不食至死。又有毒气侵胃口，亦不饮食，或患痢疾，因食毒物，不见肠头鲜血频滴，肛门宽大，深黑可畏，腹肚㽲痛，里急后重，名曰：刮肠。日夜频并，饮食直过者，名曰：滑肠。此三种痢疾，最为恶候，乃是一十二种，中皆能传受而作此候。凡言小儿美饮食者，饮谓饮乳，食谓食饭。若病中能饮水浆，喜食果子，鱼肉之类者，亦助其虚，不能令脏腑充实，须是白棕子烂煮饭可矣。若以糍粿䊦粘腻不堪，脾胃之物，犹其增困。幼者吻乳，克化渐安，五脏平和，六腑调贴，然后阴阳自均，气脉自壮，丸散阳剂不必抑之。或有余毒，宜以顺调缓助，不可攻击。又有时气作痢，熏习相染而成，而由天气，睛雨不常，阴湿之气冷热相干，肠胃糟粕不聚，遂成其疾。腹肚㽲痛，里急后重，他药莫治者，宜与服木香、黄连、地榆、川当归、白芍药、治豆蔻为末蒸乌梅肉丸枣子汤下，三五十丸，如麻子大加减神。
小儿疳疾  ***************************
其证数端，其候不同，发作不常，治疗不一，方论不等，该载不尽。轻重斟酌，随宜设方，加减审量，从长调治，必有可理者，良工顺证而已。
议曰：疳者甘也。疳因脾家有积，虚而所致，其积不下，后食粘腻，甘甜生冷，炙爆之物，故得名曰：疳。初作为疾，名曰：疳气。皆由饮食不节，生冷相投，积伤久滞不化而得之。久则疳气，传于五脏，传是名疳极候，又反传名疳逆候。虽食不生肌肉，作渴烦躁名疳虚候。时发潮热盗汗，常有名疳劳候。腹大喉细，手足无肉者，名丁奚候。自丁奚翻食吐虫，虚热来去，名曰：哺露。十岁以下名曰：疳。十岁以上名曰：劳。治劳之理，悉不用疳药，盖疾作传，足非常治疳之法理，其气虚，其血弱，调令脉壮，消其虫子，散去疳热，和顺三焦，详而后已无用。急力攻治，亦无勉强，投药只可循候，而设不得过剂。若冷药易动脏腑，燥药易损三焦。审察端的，丸散随其轻重，故无得失之叹矣。
小儿咳嗽  ***************************
小儿诸证悉皆著载方药，疗理法度，惟有咳嗽一证，究莫能尽。月内牙儿难医，百日婴孩亦难调理。前人既有此言，岂不尽心究竟。若也轻易有乎得失，学者当知之。
议曰：所言牙儿及婴儿，咳嗽难治之者，盖为初生血气微弱，五脏未充，肌体未固，应变蒸。未周之儿，所感寒邪，攻及腠理，表里相干，邪正相胜，阴阳未和，不可强生攻治。妄吐，妄下，妄汗，妄补，皆令儿疾转盛。不惟无益，甚有伤害，幼幼咳嗽，乳母之过，丸散狼虎，医人之罪，岂特牙儿及婴儿难为调理。应小儿有患咳嗽，未敢轻许一二服药便见安乐，虽伤寒伤风证候已归平复，且咳嗽尚作，大抵究竟，小儿咳嗽先有，有无热与痰有热，在表无热传过，或是未传痰桐，热盛痰壅即吐，宜服补肺散，人参、茯苓、麻黄、白术、杏仁、甘草、阿胶、蚵子、地骨皮、桑白皮、桔梗。有痰加半夏，风热加防风、天麻服之，自然痰化。热数咳嗽渐愈，未可直用粗涩药，白矾、南星、石膏、雄朱、砒粉之类。宜先滋润脾肺，次用王氏。少少时时与服，或以白丸子，如雄朱脑子，随大小作丸。凡儿患嗽，须究表里，未可一向攻嗽。若用金石药直入胃脘，乃成提脾风候，手足勾曲，又何所益，巴豆，轻粉，砒霜药下之，肠胃不禁，须更成风，亦何所宜，只用温平，与表顺助其气，滋润肺经，和顺三焦，其痰渐化，其热自退，不必攻击所谓理嗽。宜且补气化痰，益肺生胃，胃开气壮即嗽，渐减胃正即痰，不生肺滋即嗽。不有在乳，毋当忌食，稍长父用安存，避风回滋，忌毒慎冷。然小儿气弱，其嗽作热，与夫大人一同且用药调理，实不同耳。又有时气咳嗽，谓其天时冷热不调，幼幼虚怯，受患者众，其嗽日夜不辍，或吐，或喘。痰热壅盛，至重者，利之即愈，谓用大黄、朴硝、枳实、陈皮、半夏、人参、厚朴、柴胡，心神烦闷，胸膈不快，方宜与服。无热与痰，亦不可下，伏请鉴辨，毋致得失。

卷之十二  ——————————————————————————————————————————————————————————————————————————————————————————

议急慢惊风等证候总序  ***************************
惊者，总名也。婴孩小儿，心气不足，智志率伏，恍惚无定，神不守舍，怯人怕物，渐作怖畏，怖畏之盛，已作恐惧之多，乃抱怔忪。怔忪之久，则自惕愕，惕愕既有，瘛疭已为，斯乃心气不足而生之惭。但分轻重，耳又有心气虚弱，暴触作惊，更不由渐，即便面青唇白，视之定晴，目无所睹，听之哄聩，耳无所闻，精神顿七，心智全失，及至良久收敛。且五脏六腑虚处所受惊风而作疾，已述前议。然幼幼多因吻母不意之乳，耗其心气，作惊以渐。凡小儿因水火所加者，悸也。自跌模所致者，恐也。人物之所触者，愕也。惕惕不散，郁郁闷于胸堂者，怔忪也。是知积惊难散，由其不能自化，如恐恐悸悸者，盖自能知之矣。不为积聚，且怖畏之诚。常在其中，无以自遣，偶因触闷心神，其肝主风，其脾生痰，其肺作热，其心发惊，四证相临，重者先发。假如雷声霹雳至响，不为咎者，何盖声相应，情无所加矣。惟有小儿，在僻静处，或神庙中，心存怖畏之时，忽被无知小人戏叫，鬼来鬼来，且儿奔走无门，惊气入心，若不速利其惊气，少顷则指甲黑，唇口青，所受重害，不可得疗理。自古及今，调理婴孩最为难事，悉皆凭药取愈，且惊风至难也。慢惊又难也，慢脾候危难也。今摘述调理小儿至难者证候，前后有所不堪疗理，或古人未备其意，或己著于集，后人未明者，今与详悉。本末开陈利害，指于迷涂，直径可进，庶有益于学者，胸次务家治产之夫，及仕宦子弟，易晓其理。幼幼阴阳，稍有偏侧，遵而扶之，不至夭横，暇日熟研，可补缓急，良士一观，足知野老肺腑意不藏机，亦无缘饰巧伪，更无妄谄隐情，直欲普济，使婴孩初生自幼至长，有患无疏，受疾不害，懽价鼓腹，歌笑嬉娱，又母即无颦眉蹙頞忧苦之叹，怡然顺事，不劳再三，快哉！至诚咸获体焉。
议急惊风证候  ***************************
议急惊风证候，上窜反张搐搦，口流痰涎壮热并有之。其或有视左视右者，有僵有仆举握指，有里有外。医分男女，定阴阳顺逆之理，有左右引搐，连及脚手身体颤动。初则搐搦俱作，久而搐住只搦。有急有缓，但只肩动口瘛疭。瘛疭者，候之轻也。搐则盛也。搦又重也。反张牙关紧急，喉中有涎，即是惊风候。如牙关不紧，口无痰涎，只反张，搐搦上窜者，未可便作惊风候。盖夹惊，夹食，伤寒疹豆，或三焦蕴热五脏，不宣流入经络，热在筋脉，亦作搐搦。钱氏云：搐有真假，不言病也。前有云：急惊量其分数者，是约热之轻重而与利之。
议急惊，若是正候气粗延潮，其证候猛紧不只，徐徐而来，搐即急促，唇口肩眼眨引连并。俗谚云：急惊。惊爷娘慢惊惊乐王。然虽是说治之有法，轻重调理。
议急惊，先当定搐，搐由风也，风由热也。搐既已作，方可下热退惊，热若不退，惊亦不散，不移其时，搐搦又作，所谓过街候，乃是医家不明。才见搐定，便言安乐。仆谓急惊风难治有三，只有初惊时其风痫发作，斟酌轻重，云风定。搐随而愈之，斯恐庸医，或常人热见妄便下之，既下了诸证犹存者，一难治也。又其儿正搐，亲人一向执捉不令渠搐，且风痫不得纵恣，逆入经络，药力不及，虽病减，疟根在血脉，或注经络，二难治也。又儿患候有顺有逆，顺即易理，逆即难疗，惟恐病延既久不得良饵，证候传变越去元由，而作它证者，三难治也。
议治急惊风候，用药非谓难也。专至审察病候，循其法度，不荒不佞，次第下药，无不愈之理。多是病家仓皇不求善医，信乎山野庸鄙之言，病候延久，不无传变。传即证重，变即候恶，凡经二三乎，医药不效，儿受困苦，无能安乐，士夫之家收方录证，一日儿病证候危恶紧急，临时以何方对治，告急无门，众口嗸嗸，皆言有药，不明端的，一向攻击。信乎见识浅陋，担负不起，有乎得失，用药不及则无妨，事可以疗理，若也大过即时害生。
议疗婴孩，岂可以药，有惧技之大过或不及，由尚不可况越证候乃为枉冤。儿童虽分长幼，有患脏腑昏令怯弱，易冷，易热，易虚，易实。若攻之相重其不任彼药，孰言疾不瘳，反为它害。曷不谨欤今者，议急慢惊风，及慢脾风，方药即是老汉指准应备缓急至要，克效之者，待更轶可否之理。
议患惊风、痰热、痫痉、痓癫。此八种候惟痓与痓少有识者，类同惊风发作之状。痓，脚手冰冷。痉，举身僵仆。痫癫不殊，目瞪流涎，手足搐搦。十岁以下常作惊风，即谓之痫。至十岁以上所发，则曰：癫。
议惊风痰热已论在前。且惊与风，其痰与热，各自有本证候。受病急风为疾，四者并聚，有惊有风，有痰有热，或因惊而有风，生痰作热，或有热而作惊成风生痰，或积痰而发热，热盛生惊变风，或久有风候痰涎常有。因惊而发热，调理婴孩童稚，四者形证一不可。有善明脉医上于暴作者，亦当知之理，惊截风，退热化痰，久盛二者，医风散热，疗痰镇惊，四证相须，药宜并理，古人处方亦合此意。然学医者，不可不究其源远，若见候将作，寻常用方，轻忽病无少安证，传它候不逆，且恶祸不旋踵。
议婴孩急惊风候，便须先审察四证，四证之中而作八候。八候者，一搐二搦三掣四颤五反六引七窜八视。一搐者，臂肘搐缩。二搦者，十指开合，搦之不已，即成握拳，男子看大拇指，其指握在外为顺，在里为逆，女子反看之。三掣者，有膊搐掣，或连身跳起。四颤者，或手，或脚，或头，或身，四体颤动。五反者，身首反张。六引者，以手有如挽弓状，男左手直有曲为顺，右直左曲为逆，女子反看之。七窜者，眼上窜觑高，男子上窜为顺，下窜为逆，女子反看之。八视者，男子斜目，视左为顺，视右为逆，女子反看之。既有四证八候，次第随生，若只去得惊风，且痰热不散，未可言安。痰与热聚，将来必致痫疾。所治之，治其痰与热，须察之可下即下，痰热既下，惊风未尽消去，则病依前，又有发作。所言四证，相须不可留一，若理得惊风已定，随便下了痰热，且惊风不复有作，此理至为妙也。
议婴孩有患在痰热，未有惊风者，只可退热化痰，不宜妄投惊风药，何也？惊风之药，其味多寒凉，经络本自无事，稍有攻击，透其痰热入于经络，却成风痰之疾，搐搦致之。
议婴孩五脏经络虚即生风，既虚所受且惊，自然而有作惊风，有作八候，次第而生。所谓儿童无病，不可与服攻击所治之药。
议婴孩有小大，有壮弱，惊风发作有浅深，但轻重大者，加分剂重者，多与服数乃合其理。
议婴孩闻响即掣跳者，乃肝肺不足，魂魄不稳，故神有不安。即闻响掣跳者，非谓惊也，犀角地黄丸主之。又儿心气虚怯，神不安定，连并掣跳者，宜与四君子汤加辰砂，脾胃气壮，神魂俱清，自然不恐。
议婴孩欲发惊风候，先神不定，顾左复右，觑上及下，或已定其晴，凝其神，恍恍惚惚，怕物惧人不若常日嬉戏者，急当疗之。如有热先退热，有惊散惊，热退不生痰，惊散不作风，良久自然安定，神情和悦，气脉舒畅。若待风变而理惊，痰盛而退热，事由至缓，不若四证俱全，由可治疗。
议婴孩急惊风，发搐手足，不可热捉。及以手用力灸之即伤经络，经络既伤，亦无所益，则废肢害体。
议医急惊风候，有大有小，有轻有重，有顺有逆，有偏有正，详审久暴，只第进药。且病家无不仓皇惊恐，医家须是正定，无自昏惑。
议急惊即曰：用医其惊气和，平方可调理。若以急惊之谓调理，事致缓也，慢医准此消息。
议医急惊，初用药在我，则我医证候，遵法度参传变，审缓紧治之切，不可信病家，及左右人说其所欲，稍顺人情有乎得失。主治在我，岂可妄信致之荒缪，罪累谁耶。
议急惊初无痰而复痰盛，初有搐而复不搐者，此证所传候之至盛。人少知之，盖由初医纵恣，病家不谨，经三五家用药，或庸士所见不同，有太过不及之害，如此曷不谨欤。
议医急惊须量轻重下之得其中为良，且惊风顿去，痰热已化，不作复患，所下之药稍多，巴霜腻粉为重，即传慢候无疑。
议婴孩有患风，痓风，痓风，中等证候，皆上窜拳搐号曰：天吊。言载甚多，初无痰复有痰，初作搐复不搐，不拳身直，皆风之恶候，已是传过，若作惊风，更与下之，为害必也。
议急惊欲下之理，须在急惊上窜，斜视反张，所作之时可下，若传过或已搐定，少缓之间，未可直便紧下，有乎得失。
议急惊用药，先与服截风定搐，次与下热。热去则无风，风散败不搐，是知以药之功。在我意设不至恣妄为咎，到此显功，方知难易。
议急惊有上窜者，有搐，有搦，有引，有反，有区，有仆，有叫者，有泪者，有痰涎潮盛，有温壮发作，各随四证轻重而受之。急惊截风定搐为要，风搐既定，诸证渐息，定搐须用通关，截风乃用调络。
议凡定上窜左视，乃于男女之顺候，忽反是则逆也。人抵逆则难治，顺则易理，不以逆证候为不可治。古人言难治，谓阴阳相反证候，乖生须用，审究其证，详察其候，以意尽力致之取效。而弗瘳者，为之奈何？议世方有云：治急慢惊风候者，言之失意，急惊乃阳痫，慢惊乃阴痫，正恐治阳作阴，治阴反阳，岂一药以全两证。又有云：治阴阳二证，伤寒之说，能晓此理，可谓通变。
议急惊候，至为要急在于片时之间，若或羌殊，直有得失，一时所见，见其端的，用药无疑，尚在疑情，未须投药，药发无疑，其意静善，疑在未发药之前，良具妙矣。
议急惊，头额心背元被灸了者，决定发痫，不可常药仆尝。谓风痫可灸，惊热不可灸。盖风与痫，痰涎壅盛，胃触胸膛，昏乱迷闷，不能省知，心如所失。既灸着穴，痰化心开，即渐安愈，惊之与热，心神常存，闻知被灸，忍痛不能。惊悸转盛，其疾涩重，所以用艾在先，药必未有益。
议惊风疾愈未尝见因发而活，每见老妪鄙妇无术，只投艾炷儿，生三五日之间，便以艾烧之，不惟失穴，因痛增悸，经络未全，如何愈病。智者消详，不可枉冤。
议初生尚为腐血，三五七日有患，吊肠锁肚，世言八带锁匙相冲。愚曰：非也，容忤所致。初生气弱，不任其邪，肚紧青筋，胁肋胀满，气促禁口不乳，斯证但用真珠天风丸下之才通。即愈屡救，初生无不获安。若经患服药得痊，长大皆肥壮重实，未详其意，请较之答曰：初生之儿，方离淤结，分降之后，偶被邪气干乱，脏腑微怯，不受其触，故作痰，曰：吊肠，撮口，锁壮。乃以天麻丸推下，恶毒虚邪之气悉去，血脉顺得流行，脏腑和调充实，自然朋长气壮，形神俱备，体质醇厚，诚为可爱。
议婴孩又有脐风，因断脐不如法有伤脐带，受湿秉风，由此成患，皆能撮口乳食，不下膨胀，青筋脚直，无力只依脐风治法。
议发急惊风，吼叫两三声者难治。心受惊触，痛绝于内，乃伤其根本之谓。
议发急惊风，未投药，四证俱全，已服药，四肢脑亸者难治。
议急惊，喷药者难治。又药，不下者难治。
议急惊搐搦之后，四体俱软者难治。
议急惊发作之后，脚作摆跳者难治。
议急惊搐后，目睛翻转者不可治。
议惊风搐搦已住，神情缓慢，手寻娘衣，或寻自身体者，亦不可治。
议惊风诸证候尽皆已住，但神情昏慢，气促者未可保治。
议惊风证俟已住，其儿拈物不舍，情性缓缓于中，非谓十全，必有再发之理。如或再发，不可调治矣。
议急惊风，鼻中出血者易治，口中出血者难治。鼻中出血者，其热已散，故易治。口中出血者，心血妄行，故难治。
议惊风尿，尿已遗者难治，大小便闭者易治。

卷之十三  ——————————————————————————————————————————————————————————————————————————————————————————

治急惊风方  ***************************
●真珠天麻丸
治急惊风，请量用之。以通为度，此方仍治，吊肠锁肚撮口至为妙绝，功效无比。丸如麻子大，初生患者，三日三丸，五日五丸，七日七丸，加青黛名青黛丸。
天南星　天麻　白附子　腻粉　巴霜　芜荑　全蝎　滑石
右事治为末，水煮。细面糊丸如麻子大，每服一岁五丸，二岁十丸，大小加减，薄荷汤点茶清送下。
议曰：此方乃下惊风，又去痰热，须先服截风定搐，次与下之，切不可以多利之，但通为度，宜其询问。前人已未曾下，惟恐病家不晓此理，遂致疏失。若初医在我，则当循证截风定搐，或朱蝎散，尚有痰热，宜与下之，免作风候。且小儿被惊发风，胡不知先有热在脏，若知有热在脏，甚勿惊着，盖热盛即心气虚，一惊触心，心气迸散，所以面青唇白，良久惊气却收，其或肝虚入肝，肺虚入肺，五脏六腑皆由虚处，其惊气自然投入，因而作疾，前歌亦载。然急惊之急，痰热相触，触乱神情，气脉互驰，经络乘热，热即生风，风热不散，筋吊脉缩，或搐，或搦，或掣，或引，各于轻重所适。而然善医者，截风定搐，有热与痰随而下之，其搐搦自定，拳挛自舒，吊缩自宽，风热自散，何患气不苏省，神不和畅。直言至简，良士当和之矣。
●却风散
治婴孩小儿急惊，风候方作搐搦，热盛涎潮宜下之。
天南星　巴豆四枚　大半夏拾枚　白僵蚕　金蝎
右件和匀，每服一字许，煎金银薄荷汤调下。
●揭风汤
全蝎　天南星　天麻　朱砂　轻粉　脑子　麝
右件为末和匀，每服半分，煎金银薄荷汤调，以通为度。
●青金丸
治婴孩小儿急惊风，痰涎壅盛欲下，去痰退热。
巴霜　青黛　天南星　轻粉　滑石　全蝎
右为末，水煮。面糊为丸，麻子大，每一岁五丸，二岁七丸，三岁十丸，大小加减，用薄荷茶清送下，以通为度。
议曰：凡看小儿证候，不问长幼，目视指切，心究意到医权药衡准。鉴疾之轻重，所谓斟酌对治，已遵其法，药入肠胃，犹合符节者，上也。按睹之后，忖度方法，思惟料理良久，始达其源，用医投药者，次也。不体全功，何谓艰疗，非四病之异端，乃谓究竟不若是。今议惊风之疾，有急有慢，鄙夫以搐急谓急，搐慢谓慢。斯说未当古人，言论阴阳痫者是也。阳痫曰：急惊。阴痫曰：慢惊。阳痫颊赤体热，唇红脉数，牙关紧，口流涎。阴痫者，吐利作热生风，不有阳证惟有搐搦，毕竟脉来散缓，乃是阴候。无可疑惟是阳证传阴，阴盛阳亏，阴证作疾，速用扶里，如急惊风候。阳盛阴亏，阴气刚壮，当用下之，使阴阳二气均，平调荣卫，二脉和顺，方乃可宜。前件方药，轻则揭风，盛则劫风，重则青金，或以真珠元，请详而后已其，切察之轻重，审以汤剂，得中胜妙，莫令违也。若或怠缓，害加祸生，医者主察，勿今致咎。
●截风丹
治婴孩小儿四证已作，八候未具者，速宜与服。
金蝎　白僵蚕　天麻　白附子　天南星　朱砂　赤脚蜈蚣　麝
右为末，炼蜜为丸，鸡头实大，每服一二粒，煎金银薄荷汤化下。
●定搐散
治婴孩小儿急惊四证，八候俱并作者宜服。
天麻　白附子　天南星　蝎稍　朱砂　代赭石　雄黄　乳香　白花蛇头　脑　麝　赤脚蜈蚣
右为细末，每服半钱，煎金银薄荷汤调下，炼蜜如鸡头大，亦佳。
议曰：搐证未作，痰热壅盛，故生其风，风不自散，流入筋脉，又入经络，遂发搐搦，定其搐搦，先用截风，风若不加，则搐搦自息矣。且搐搦已作，痰热有盛，疾候传极，其风不可得，而截搐不可得而定由。如遗漏炎炽，猛烈难以扑减，如此患者，理宜下之。大抵阳痫，用下乃良，阴痫何以加之？儿分长幼，用药惟有发风作搐，大小皆然。风之为疾，猖獗冲突，乃五脏虚处受之，察之在证，疗之未前，由惊而作，或痰与热，而为察其源，而定其疾者要也。有其风即发搐，有其搐即因风，风定搐其议相续，今述截风散不待搐搦，才觉风痰，惊热有作，便与服之，令不搐搦，故曰：截风。既已搐搦并作，宜与定搐散御之，御之不散，与服暖金丹，其势加重，即与下之，且下之法，医家出不得已而为。劫风揭风，青金三方，量其轻重，今人直便拟下，更不截风定搐之药，得失之议皆由忽遽昏惑，智者良工，幸宜考较。
●暖金丹
治婴孩小儿，急惊八候四证未全脱去，尚存风热痰涎，其惊风证候，欲再发作，宜服暖金丹。
天麻　白花蛇　全蝎　蜈蚣　白附子　白僵蚕　黑附子夹　牛黄　天南星　辰砂　麝
右为末，炼蜜为丸，如皂子大，煎金银薄荷汤磨化下。
议曰：所患惊风痰热，四证皆能，搐窜斜视，反张惟是，惊风作搐，名曰：真搐。为其病受不传即作痰热，所发或因伤寒等疾发作，总名假搐。为其更有传变，其时亲人仓皇，那堪医者，昏感投药不当，发作致久，虽假搐，失治或治不当，则传入经络，又成真搐，无可疑二。其病在痰热，手不捉握，目无斜视，且儿知其非常动作，故加惊惕，惊成传风，惊风相袭，何谓假之有？又其医工察证无全功，疗治又失节，药参证候不同，祸害生焉。暖金丹者，清心肺良工，化痰涎妙饵。夫风侯出于肝，惊病发乎心，若清心肺，则肝受制，风不加传，即可疗理，聊举一隅，智者深详其方，良可佳欢。
●益神定志丸
治婴孩小儿，急惊风证候，发作已过，神不安稳，恍惚怯人，怔忪烦悸，闷郁不爽，宜服益神定志丸。
白茯苓　茯神　远志　人参　白附子　天麻　天门冬麦门冬　羌活　甘草上为细末，炼蜜丸，如皂子大，朱砂衣，灯心薄荷汤化下。
议曰：儿心本恬，神本守心，魂魄藏乎肝肺，惊风出乎痰热，由其鼓动心神，反乱气血，则风与惊，流动四肢百脉，五脏六腑，何以自通？若先以所治之药，令得气脉平和，心神安定，犹其尚未宁贴，恍恍惚惚，恐悸者有之矣。宜与此方，存养魂魄，安定心神，脉全气固，血调神爽。其或热存经络，痰留脏腑，不可以寒凉巴豆、大黄、黄芩之药，但益神清心，调脉定志，常服此方，惊风不再作矣。
●牛黄清心凉膈丸
治婴孩小儿，凡有四证八候，其经络身体等间，忽觉神不安稳，或有痰涎，或向火加绵，里久有热之时，速宜与服。不动脏腑，和益脏腑，平调荣卫，顺助血脉，去风化痰，散惊解热，大有功效，若作慢惊风候，亦宜兼与服之，其证候已退，更可与服调理秘方。
天南星　半夏　白附子　川乌　川郁金　以上为粗末，用黄色牛胆二枚大者，倾出碗中和药，却用竹片子匡开胆口，以竹叶挑入，灌令胆满，药尽为度，如胆汁少，以二三枚汁并之，麻绳缚住，悬挂当风处一月，日干，去膜收拾，每修合，添入下项药：
马牙硝　朱砂　雄黄　硼砂　脑麝
上胆药一两，四味各一钱，脑麝约之，细面煮稀糊丸，如麻子大，煎金银薄荷汤下，一岁十丸。二岁倍加。
议曰：古方所用黄牛胆制南星，出钱氏方，甚良。此方近世名公处之，又加数味，得其至理，可谓通神妙用，有达今古，岂可谓之等闲？常俗鄙见，不知甚妙，所造须腊月方佳，余月不可制度，应是幼幼不问壮弱，有其前件证候，悉宜服之。小儿平常无病，不可投剂，恐药服多，顽玩脏腑，不即为效。疗治之法，若以调和之药不能取愈者，易之以攻击，若以安贴之药未果致效者，宜革之以利，为消息轻重，用之无忽，不可执滞丸散，若也，胶柱调经，医犹失其通变，于胸次无可为藉，所谓庸鄙而已。
●牛黄散
治婴孩小儿，急惊风，脚手搐动，八候俱作，牛黄散方。
全蝎　巴霜　轻粉　雄黄　朱砂　川郁金　麝　脑　上为末，和匀，每服一字半钱，煎金银薄荷汤调下。
议曰：此方医急风至良，但审轻重投剂，一服减瘥，此非常服，亦非调理之饵，正值关窍闭塞，痰涎壅盛，气不宣通，经络不顺，心神闷乱者，服之顿苏。或自通利，或已取利，不宜与报，反成涤荡矣。疗急惊风，当用此方。痰壅并宜其通下，痰涎即下，即便助胃，观音全蝎散速与连服。未药之前，不可踌躇，稍定之后，不可荒略。若审察其候，痰涎复作，岂可更下？须于慢惊证候理之。病家意急，荒用他药，或尔投药参差，哀哉！
●天竺黄散
治婴孩小儿急惊风候，搐搦发作，常方疗治不堪者，宜服天竺黄散方。
天竺黄　天南星　草乌　马牙消　丁香　腻粉　龙齿　川郁金　白僵蚕　脑子　麝香　上为末，和如脑麝，每服半钱许，煎金银薄荷汤调下，才通即便涎下，次用益神丸，清心丸，兼苓散与服。
议曰：凡儿所患惊风，前人用药，截风定搐不住，壮热候存者，当用下却痰涎。其痰涎已下，热退风搐既定，即与平和调顺胃气，安神定志，不可更下热药，其候再作，依前又搐搦。此方亦非常服，直下痰涎，妙不可述，痰既下，且惊风自然而息。勿服太过，恐利动脏腑，切敬之。

卷之十四  ——————————————————————————————————————————————————————————————————————————————————————————

慢惊风传变  ***************************
凡慢惊风候，若是急惊传来，而尚阳症，其阳即亏，不必回阳，又不特治阳，只可截风调胃。均平阴阳，可冷可热，可缓可急是也。若直便与服附子流黄之属，使阳归阳，又是急惊学者，理宜知之，既知阳证传作阴证，即与服保命丹三二服，无前牛黄清心丸子。其有四症且八候，稍缓疾成，阴痫者，即与服之。若已传过八候不作四症，尚在只冥冥者，与服定命饮子。若脚手冰冷者，乃四逆候方可回阳，次第眼合者，即传作慢脾风候。其儿惊风痰涎壅盛，搐搦不止，不可下者，宜与灵脂丸。其痰壅热盛，口角自垂者，白羌丸功效。惊风搐搦，身体虽暖，风痰不化，宜服天南星丸。
议婴孩所受此等症候，别无他疑者，只依下项用药，无不苏省，切不可延久，其阳易化阴，气渐盈，药力不及，使人难治，又不可一向连并服药，每次一二服了，须审察症候缓紧，有无传变，稍觉宽定其药，放慢或势渐紧，宜以次第紧急药与服，不可执殢一药，又不可便换汤饵，连并与之。所谓察其轻重，审其进止，而后已今著妙方，不劳检阅，修合如法，对症投治，克效万一。
议慢惊。若是急惊传来，是知前人不曾截风定搐，阳脱而传阴，阴重阳亏，其风与热，随流纵入经络，又有曾服大寒凉之药过多，又有下积取泻致作，又有脏腑虚寒洞泄，而为其所受多端，已载前篇。
议理慢惊，当知阴痫之说。其证属阴，脏寒气虚，或尚泄泻不止，且惊正作多，因无识之人，一向治惊，更不理泻药，用寒凉投之。令气愈虚泄泻不止，阴证愈重，惊搐愈增，若用止泻药稍热，八候复加四证，不退慢惊，虽曰：难活。盖医亦不曾究竟病作，加进深为重害。
议慢惊当察之所视为要，眼睛昏定为重，窜视为重，四肢厥冷为重，晴定不眨为重。虽眨不左右顾亦重，汗出如流亦重，口面忽作黯黯色至重。感风搐搦慢惊，眼在半开半合之间，乃知阴气所盛，传入脏间，阳气已亏，脾经属阴，次第入脾，故言慢脾风候。
议医慢惊与急惊风候，自是不同，未可一向下定搐药。急惊谓关窍不通，故以脑子麝香等药通利，定其搐搦，慢风阴重阳亏，诸经已虚，不宜通关，又凉其脏，易作慢脾风。
议医慢惊，不可争攻。急惊阳痫，稍易理。慢惊阴证，最难治。服药已愈而尚虚之，未省三五日之间者有之。俗谓过街候，发无定论，不可轻易妄剂投之，攻击则前功俱丧。
议慢惊所治之理，须究问原因所发。若是急惊传阴，为慢惊者，乃阳痫所作阴痫也。当察阳证未纯，其阴证用药斟酌，如因泄泻而作慢惊者，男儿为重。如因吐逆而作慢惊者，女子为重。即阳脱而阴盛，小儿有长幼之别，脏腑有虚实之分，有泻三五次便成风候，乃由虚之盛也。或有二三日泄方成风候，或有五七日泻不止而成候，暴泻成风，由可速治。盖回阳调中，补气之为易。若久泻渐传成风者，为虚为之，故难疗理。
议婴孩小儿洞泄成风，以补药治之。取泻成风，宜以温脾壮气药调之。有服寒凉药成风，以助气醒脾药温之。阳痫传作阴痫者，以截风药治之。
议惊风证候所以用药不一，治疗不等，由发作不同，故述在前，虽则四者之议，犹为大概，智者得之，开发详其轻重，可否之意而施设之。
议医理慢惊之候，其意在慢治；急惊之候，其意在急，何也？且急无过，因热生风作惊，跌扑作惊，他物触之作惊。惊热传极即变生风搐搦等候，皆热作来。若也顺证依法下之，诸候自息，然慢惊所作，不常当宜，省察用意子细，所以故宜消息为之慢也。不可仓皇恐惧，有乎得失。非失治踌躇疑二之为慢也。又曰：慢惊无争攻盖，所疗至为难事，无妄当何。
议医慢惊，不可与语，无妨疏脱，有之无诚不谨亦有之无见，不明亦有之。又不可言难恐于人事，但存妙理，究竟深得法度者，投药必愈，不晓于理，截度未良者，千万无顺人情投饵，既无可否之说，若或所见不到，即与善术者，调治庶不杜究。若也坏证伤候，必败其德，实有勉强仓皇者耶。
●保命丹
治婴孩小儿，急惊风候传慢惊，宜服保命丹良方。
白茯苓　朱砂　白附子　牛黄　天南星　全蝎　天麻　甘草　硼砂　脑　麝
右为末和匀，薄糊为丸，鸡头大。每服一丸，金银薄荷汤化下。
议曰：此一方已述灵秘所治。急传慢候用之极良，其药纯和，却惊安神化痰定搐功效非常。然急惊传来，初入慢候，须较阴阳亏盈，乃为法则。阴盛阳亏，方谓阴痫，荣虚卫弱，方传阴痫。心惊神散方传热，热经桑络，弱方传热，热痫之为病。四体不收，精神失守，百病于邪，五脏受虚，但随四证而作八候，医工当察标本理之。若也证传候变，即入慢脾，十死一生，至为难事，请究所受，疗理越于古意，或太过不及，总为虚设。
●观音全蝎散
治婴孩小儿因吐而传慢惊风候，宜服观音全蝎散。
黄芪　人参　木香　炙草　石莲肉　扁豆　白茯苓　白芷　全蝎　防风　羌活　天麻。
右为末，每服半钱，一钱枣子半个，水一小盏，煎至半，与服。不拘时候，慢脾尤宜服之。
议曰：观音散，东汉王氏所着，调理婴孩，清神固气，补虚益脉，开胃止吐，醇乎醇善之善者耶。所缘用药，截风者，何正于危急之际，却作两饵役之，先与生其胃气，次服截风定痫，如此疗理。不惟迃曲致缓，又旦未能药入脾胃之间，悟其至理，两剂一行，或加白丸子末，以半和之，乃尽其妙。
●犀角散
治婴孩小儿因吐泻神困力乏，欲传作慢惊风候。
犀角　白术　甘草　陈皮
右为末，每服一钱，水小中盏，金银薄荷同煎，三五沸通口无时。
议曰：此方治小儿因吐泻，神困力乏欲发慢脾风候，正谓救急不可令缓。若已传受即风，即热，即痰，即惊。交相致作，神散不定，上窜搐搦，悉由脾虚之所致也。脾经既虚，次第胃虚，其药白术陈皮，预理脾胃，犀角退热去风，热既不作，痰无发生，醒脾壮胃，风何得有。渐见苏省，兼与醒脾散，及既济丹相间服。一向取愈为良，其方全不用逐风化痰之药者，盖是证候欲作慢惊，所以未宜先投紧药，故用此方，谓之和剂。一正其脾气，得无传变，不劳疗理，简径微妙，稽首智者作之，施功利益而已。
●醒脾散
治婴孩小儿吐泻不止，痰作惊风，脾困昏沉，默默不食，醒脾散方。
木香　全蝎　天麻　人参　白茯苓　白术　甘草　白僵蚕　白附子。
右为末，每服半钱，大者加服水少许，枣子同煎至五七沸，通口无时服。
议曰：此良方最为胜善，小儿吐泻脾虚作疾，惊风神困气弱，沉沉默默皆脾经虚乏，已成风痰并聚故尔。不醒宜多与服，仍加既济丹及观音全蝎散俱良，其疾复有引掣搐搦，无与惊风丸散及脑麝寒凉等药，其证愈恶，其候愈盛，不惟惊风未退，且痰热助之。令儿疾作传变，传即慢脾，变即阴逆。慢脾犹载方药尚可理之，阴逆之候，何可医治？阴逆者，阴谓阳气欲绝，逆谓受证不顺，不顺欲绝，但增吁嗟，使人无所措手，醒脾良方，岂可隐匿。
●神保既济丹
治婴孩小儿肚泻，或已作风候，服之功效。
硫黄　焰硝　陈橘皮　青橘皮　五灵脂　半夏曲
以上等分，硫硝二味，和研令匀一处，用磁器熔汁倾出候冷，细研旋入诸药和匀。
右为末，秫米粉，水煮糊为丸，如麻子大。每二岁儿服二十丸，大者加之，并温饭饮下，空心食前。此方均分阴阳二气，多服有益。
议曰：阴阳二气不均，冷热相制，惊风已作，搐搦已定。或阳亏阴盛，或阴亏阳盛，或惊风未散，吐泻不止，或呕逆，或发喘，或脚手渐冷，或眼目欲合，或服凉药太多，或虚烦不定，或沉沉默默不省，或恍恍惚惚生惊。但胃气未脱，速与服之。若是危急不待，作丸子只以末温饭，饮调与服，以愈为度。若脚手冰冷者，服之立温，未止者，服之立止，虽慢惊慢脾风候并宜，与服仍加薄荷汤便尤良。智者明理，必加钦重。愚者蒙昧，必怀犹预，此方至良，少有知用，请敬而行之。
●定命饮子
治婴孩小儿吐泻，脾胃虚弱，发作慢惊风候，搐搦不已，医工截风不止，取痰不下，散热不退，即惊不去，其证欲传，慢脾风候，宜服定命饮子。
半夏　天麻　甘草　白茯苓　白术　老生姜
上件一处，用水一盏于磁器内，煮令水干，将半复、天麻、白术、茯苓切焙为细末，每服半钱，或一盏生姜枣子汤，调与服无时。
议曰：此方建脾化痰，去风散热，功效如神，医工少有知用，初学之士，只知有脑麝香爽者，方用之俗。夫便言好药殊不知脑麝，乃医家出不得已用之其物，通利关窍，关闭塞疏凑理利骨节，其药属阴，能化于阳，只有急惊宜用。慢惊慢脾，伤寒等患，悉宜禁止其或疳痢药用之。虚者，亦禁惟有痉痓癞痫，宜用定命饮子。屡经效验，野老处定，此方其功造化深智，高明往往钦诮。痰搦连并脉息虚怯，不敢顿下者，宜与灵芝丸。若手足差冷，兼进回阳，行医用药至于此等证候，乃主治活伤之权也。

卷之十五  ——————————————————————————————————————————————————————————————————————————————————————————

慢脾风候  ***************************
议曰：慢脾风候，即是慢惊风所传，元由吐泻脾虚，惊与风传入。故曰：脾风谓其脾家受风者，更逐风，无风可逐。若也逐惊无惊可疗，但有疗涎，虚热来去，儿病至此，所以难医。盖由证与候，惊与风，传经已极，总归虚处，惟脾所受，何故不曰：胃风。胃属阳，其病即传阴脏，故无胃候。儿既尚有胃气，可以一向生胃兼与回阳，即渐苏省。若更一向攻击，惊风脾亦不受，而又传散诸经，不可得而加药。若见眼合，即是脾风，宜服下项药。
议治慢脾风，乃是不得已而设其疾，危如灯无油，渐见昏灭。钱氏所用全液丹，又青州白丸子，各半细研，和匀饭，饮薄荷汤下，一两半两许，此乃截风回阳。又一方以四君子汤加黑附子末，四分之二。脚手冰冷者，用和对半，生姜枣子煎与服。此万古人用之，岂不同常，所较下项，良方亦尽世之善也。
议治慢惊慢脾，须禁脑麝、腻粉、水银、粉霜之项，及寒凉动脏脂等，或以燥热，俱不可用，只宜回阳，醒脾汤使与服。
议慢脾风候。十个孩儿有个以艾灸之须，当斟酌病候有已来脉绝之理若也。一脏绝，即不可用药，谓如眼无光，指甲黑，四肢垂亸，五体俱冷，并不可勉强下药。
议慢惊风候，至于痰涎在膈之时，诸脏皆虚，喉中声如拽锯，一二日之间不散，但只闭目，此乃虚之盛也。只是虚痰饱养其气，未有所知之者，直便下去痰涎，其儿随时化去，宜用下项，妙沙丹服之乃良。
议婴孩所患急惊慢惊脾，三者皆由风痰所作，以渐传及，未有初得病，而便慢脾，或急惊传来，或即吐泻而得久痢，其气虚脱而得伤寒，表里俱虚，传入阴证，亦成慢候，久嗽成痫，亦传慢候。霍乱吐利，亦传慢候，脾困久睡，亦作慢候，吐血亦传慢候，虫积冲心，亦传慢候，肝风筋急，亦传慢候，大小便闭，亦作慢候，心虚烦躁，亦作慢候，烦渴引饮，亦传慢候，腹肚㽲痛，亦传慢候，睡里咬牙，亦传慢候，般日夜汗出，亦传慢候，走马疳急，亦传慢候，诸丹毒，亦传慢候，龙带缠腰，亦传慢候，膀胱吊疝卵肿茎曲，亦传慢候，四体浮肿，亦传慢候。以上小儿所患诸疾，皆能传作慢惊风候，由慢惊乃传作慢脾。脾气既绝，胃气已尽，无可得而，治疗故也。
议婴孩五脏易冷，易热，易虚，易实。医方并不治腑受病曰：脾不病耳。曰：非也。小儿在腑有疾，自愈者有之，在脏不可不治。脏者阴属，腑者阳属，谓小儿先阴而后阳。又曰：小儿乃纯阳之气，在腑则顺，在脏则逆，故前贤皆理其脏，未言治腑也。又肾一脏常主虚，不可攻疗，若有肾脏患但清心肺绿。心与肾即既济也，肺与肾乃子母也。无与肾药，及诸补药。若治肾脏即他病发生，故戒上不可疗。
议婴孩慢候，皆由脏虚阳亏阴盛。应小儿所患脏病，阳虚阴盛者，无不入慢候而毙，惟吐与泻，痢与积，致入慢候，其证速也。虚又速也，宜用良方，治法循其次第，无不获安然，其慢惊脾，无令速愈，顿瘳之理，既和且平，更用调脾养胃，万万不可过剂，用冷热汤药，若失之，即吁哉！
●白僵蚕丸
治婴孩小儿慢脾风候，痰涎潮盛不化，宜用白僵蚕丸良方。
制牛胆五味者　白僵蚕钱子地鳖　五灵脂　全蝎　半夏末
右件为末，水煮半夏末，糊丸如麻子大，每服三十丸，煎金银薄荷汤下。
议曰：脾家有风乃虚所致，惊搐所由生也，疾涎是故作也。阴痫不暴其实，验医若也。意急役之，冲烈愈见害重，诚为不可。所以禁却脑广通利关窍之药，悉无利益。治法所宜者，今选用妙方，顿以活人白僵蚕丸，一味去痰丸能哉？风既已传八慢脾，则风痰混致，惊热交临，医工看候，药用当权，未敢决之。可否候未脱去。阳者，直宜与服之，若阳亏阴盛，至危至急，候变非常，精神色脉，骇于人情者，当服下项良方。
●附硫丸
治婴孩小儿慢脾风候，附硫丸散方。四肢冷厥服之尤佳。
黑附子尖　蝎梢　熟硫黄末
右件为细末，生姜自然汁和丸，如绿豆大，每一岁二十丸，米饮下。
●黑附汤
治慢脾痰盛，四肢逆冷，黑附汤方。
黑附子　白术　南星　甘草　半夏
右㕮咀，每服二两，水小小盏，生姜三小片，枣一个，煎至半，去滓，通口以匙挑与服，所觉手足暖，其候渐省，药即止之。
●辰砂膏
治婴孩小儿慢惊风传慢脾，风候有冷，痰在鬲潮作不散。此疾虚久，不可顿下，其儿搐缓，昏困至重者，宜服此方。
大黑附子　天南星　蝎稍　羌活　朱砂
右为末，以朱砂和匀，炼蜜为丸，鸡头子大，每服一丸至两丸，煎金银薄荷汤入酒，三五滴点化与服。
议曰：此三方皆用黑附子，直不可执谓性热。儿在幼小，碍与服之，其儿患脾风，脚手冷者，有微有暴，审其轻重。轻即用汤，盛即以丸，重即以膏服之，皆效。须候手足暖，阳气四即为之快矣。既已温暖，更以醒脾正胃药兼服，除是慢惊传入慢脾候，方可与服之硫黄，其功甚速，又且逐风化痰，醒脾正胃，温暖脏腑，补益肠胃，夺命回阳，省活危困，至良至验，切不可仓皇妄投丸散，或尔大过不及之时，则致咎于后，方宜学受，不至诬诞故也。
●七宝妙砂丹
治婴孩小儿慢惊风及慢脾候，神情昏困，鬲上有虚，痰不能得化，不可服巴豆轻粉，恐动脏腑。只将神仙所留妙方与服，其痰须臾自下，良久神情已定，眼目微开，渐与温平药调理，胃气兼顺理，惊风药与服，勿更攻击，其方乃一文开元通宝铜钱，名七宝妙砂丹。钱样图。，其钱背上下有两月子，只有一个月子者不用，钱色淡黑，颇小诸钱，将钱顿铁匙头于炭火内烧，霎时四维上下，各出黄白珠子，遍舷都是，捋出候冷，倾放茶盏中，入朱砂末少许，只作一服，煎金银薄荷汤送下，多枚此钱准备缓急，或先烧成珠子收拾亦得。此方坠下小儿虚痰，别无它作证候者，用之乃保十全功效，无可疑讶。
议曰：调治婴孩小儿慢脾风候，无过前件药对证克效，须审慢脾已传未传之理，其儿眼开未合，尚在慢惊脚手不冷之时，未可便与回阳，且与七宝妙砂丹一二服。眼合沉困，阴证极盛者，方可与服回阳。凡服回阳醒脾汤剂，手足渐暖，仍与观音全蝎散及醒脾散兼服。九慢脾风候最为恶证，只可前方调治。虽曰：　紧急不得，并杂用之，泛泛不惟无益，任劳其功，虚延其候，闲养其疾。此疾传阴阳，重病盛如灯光油只见次第蜕去。若不助阳生胃，只知截风去惊，儿痰转见增长，且儿阴证未至十分，与药加其寒凉，攻得阴重阳亏，难以救疗。若也共其阳气随阴而化，所谓制之在始元，在于末医慢脾风证候如其所述，用药由可救活。若鄙夫意见不同，难以省活。嘘哉！
痫疾证候  ***************************
右方具述多端。王氏著载有三，惊痫，风痫，食痫。风痫之疾，由于风热而作；惊痫之疾，由于惊积而得；食痫，由于食时而得。其惊三者发作，大抵相类。风痫有热生痰，惊痫神魄散乱，恍惚无定，食痫因食而致，惊食未克，化气停关鬲之间。生痰致风，由风成痫。
议治风痫，先用化痰宽利胸膈，开通关窍，安镇心神，定其搐掣，然后与治，风痫药服之。
议治惊痫，先凉三焦，利惊去热，安神定志，平调脏腑，湿化痰涎，然后与治，惊痫服之。
议治食痫，先用推下关鬲，停积惊气，次和顺中脘，次安脏腑，然后与治痫药服之。
议曰：惊之与痫，风之与热，皆遍相袭，有热必恐，有风有惊必惧成痫。治风先退其热，治痫先用散惊。此乃至要之识，学者当明其理。所言痫之为疾，古述繁多，或云六畜牛马鸡羊猪犬其声音相类，形体相尚，有若六畜之状，故得其名，宝鉴载云一百二十种。其说大繁，其传乃执。但是痫疾无越三证，皆由所生，总而言之，不必烦求，有误初机，枉究遂成艰学如此。一病尚陈罗缕，向其惊风者乎，王氏蠲之，得其详要，以合礼法，今则著书，特示良妙截治至简，庶几所受，顿渐瘳愈靡不快，欤学者深详必无枉冤。
治小儿食痫，先用真珠天麻丸，推下次服定痫妙药
治小儿风痫，先用化风丹，去其风热，次服定痫妙药。
●化风丹
法制黄牛胆　羌活　独活　天麻　防风　甘草　荆芥穗　人参　川芎
右为末，炼蜜为丸，如皂子大，每服一丸，薄荷汤化下服。
议曰：风之为病，其状多端，皆由腠理疏弱，荣卫虚怯，经络不顺，关窍闭塞，其气霾痊爵勃，其脉凝注，有同天地晦冥，日月晕蚀，颷暴发兴，精神俱渍者，一身四体皆不我有，是谓风痫之至也。所谓化风，化其所受之风，不待久传迅变，凡该五脏蕴热，三焦作壅，速与流利。热即风生，壅即风长，关窍不通，其风何能自散？若言化之，即顺助之其荣卫经络，顺得流行。若也便与截风定搐，为已成痫，其风不散，若更攻击，即冲任百脉，虽不发作，毕竟隐伏久而再发，无能去根，此方得名化风，不复加进矣。
●比金丹方
治风痫。
人参　白茯苓　远志　山药　辰砂　天麻　石菖蒲　川芎　甘草　天南星　麝
右为细末，炼蜜为丸，皂子大，每服一粒，煎金银薄荷汤化下。
议曰：风行于四时，和顺于内外，长养万物，能生能败，法令至周，惟风之德，夫人一身亦同天地，顺则和，逆则害。所发之风，由其虚而作，应其热而生，有其痰与热而发其惊，关窍不通，气脉流注，遂有传变，于身为害，当用逐之，何向童稚幼雏嫩娇危脆，百病总归于可，岂可取次疏怠。凡治风有法度，不可极力施功，若停待即须臾而更，仓皇即拙谬而失，深意审详，随其逆顺，以疗之袭，逐在后，预追不及，听载在前，犹化不尽者，正谓庸工医之陋也。善治惊痫也，化其痰，和其气，镇心神，安魂魄，通关窍，顺经络，使其荣卫常顺流行，调其脏腑，长和充实，邪自和生，风从何入？虽有些小自然而散，此痫由惊为疾，岂可见留常，令血脉充，肌肤壮，头目清，精神备，饮食即，睡卧稳，寒暑知时，脏腑常固，其经络自和，荣卫自顺，比金之名，决定不坏，斯乃顺调，善摄而已。
●夺魂散
治定痫良方夺魂散。
白僵蚕　蛇含石　白附子　生银　生金　牛黄　鸟梢蛇头　白茯苓　天麻　天南星　半夏末　赤脚蜈蚣　犀角　脑子　麝
右为末，蒸枣肉为丸，如麻子大，每服十丸至十五丸二十丸，煎金银薄荷汤下，朱砂为衣。
议曰：痫之为疾，又是一种证候。若言惊风所传，古人有谓食风惊三痫。若言不于惊风所传，古云惊风三发便为痫。且痫为疾，痰热壅盛，传入经络，塞于心肺，是致关窍不通，故作痫疾发作。有如惊风天吊，或因惊而生痰多，或因热而作风盛。大小便不利，上下气不通，心神闷乱。若因而复生，生而复死，沉沉默默，无由苏省，忽尔气透关窍，渐得开通，魂魄稍得安定。向后心被触脑，气不宣利，发作如前，是知痫之为疾，乃由虚痰冷涎顽结子胸臆，惊风并聚于关鬲，常无精神，心致不宁，即存恍惚，疗理不专，药服不投，必自致害，何足怪者耶。夺魂散，方经效秘，传修合如，法活神验，岂非至宝之谓也。

卷之十六  ——————————————————————————————————————————————————————————————————————————————————————————

议十种热证候  ***************************
医云：热有十种，惊热，疳热，风热，潮热，伤寒热，疟热，积热，丹热，疮疹热，余毒热。
议曰：有惊热，即有风热，此言惊风，热又有风，却热乃感风成病类同。伤寒热，又伤寒热类同。疮疹热，又疮疹麻豆之后，有余毒作热，其伤寒后，亦有余毒作热。
议积热有同痞热，发来潮作，又似疟热。综曰：潮热盖发作有期。
议丹热，疳热，各自体之不类诸证，今将得效，所治诸热良方，有四主治，分诸热证，悉有功效，非特触类而分之，乃是所疗，治其根本而已，无不应验，更不兼他药，只此四方克效，万不失一，载列在下，请宜审察投药随病。瘳愈神莫能冠仆，尽心讨论，以其简要，不惮烦劳，去此就彼，检阅再三，犹若良将用兵，奇正敌冠，难有凶恶，必不能逃窜其病候，或有同异，其证候无过于折类为定，必不疏远综错矣。尝恃自退热之理，秘不可传，道由心悟得之，可谓醇乎醇善之善者耶。
●议类证诸热
议血热即遍体生疮痍瘑疥瘙痒，及重发作丹毒，龙带之属。
议骨热，即外冷内热，其病骨蒸候。
议实热，即气脉壮实，五脏六腑气充，大便硬少，或闭不通。
议虚热，三焦不顺，五脏不和，欲作疳候，啼哭烦躁，夜出虚汗，或泻痢后有热。
议三焦热，即上鬲虚烦作渴，颊赤惊悸，夜后啼哭，睡中谵语。
议五心热，虚烦多惊，小便赤涩，睡不安稳，气粗或作瘛疭。
议肝经热，眼目赤肿疼痛，眵泪羞明，或筋脉拘急，有夹风痰。
议肺经热，鼻塞生疮，不闻香臭，或余毒不散。
议胎热，儿在胎中，受母饮食荣卫不顺，有余毒之热，发作众疾，或从降生之后，常作热证。
议伤寒后余毒热，虽曾解表，余热传脉，或入经络，久而不散。
议疮疹余毒热，其儿所患疮疹，不甚快速，有余热留滞在百脉之间。
议项上生核作热，软大微红者，名惊气核小，三五连连，长短相类，杂者乃余毒热，亦名惊疬。初生乳幼者，有患之。
议三焦蕴毒热，上攻咽喉之外，名作腮热。气血凝滞，经终不行，热毒攻注，故生痈疖。
议麻豆作热，类似疹候麻子，乃腑受病属阳，故易调理，虽不服药，亦能自愈，只恐吃毒冒风为之逆也。
议温气热，即是时气温热相袭而成，小儿又令有时气之温，未经患疮疹者，即重蒸，大小相传，皆作是疾。
议小肠热，心经不利，小便淋涩，或筒管内疼痛。
议胃热，作气口臭，或发呕逆，不思饮食，亦由胃家虚热得之。
议脾热，口若昏困喜睡，因吃食毒物积聚在脾不化，脚梢冰冷。
议邪热，肺经感受寒邪，阴阳二气不正，痰涎咳嗽。
议寒热，谓先寒后热，其状如疟，乃虚中有积，凡儿患痞癖癥瘕，皆作寒热潮发。
议伤风热，鼻声重，头痛脚热，类如伤寒候。
议伤暑热，烦躁引领，头目昏重，时正盛暑，或曾感冒。
议荣卫即血热也。
议卫热即气热，荣卫不顺，即气血不相参，虚之致也。
议筋热，咬指甲见血。
议肾热，病作崩砂，黑齿烂龈，以至走马疳极候。
议烦热，即啼之不已。
议躁热，即哭之不已，皆由三焦不顺，心中积热，虚烦躁闷。
议变蒸热，只在五百七十四日之内，三十二日一变，六十四日一蒸，在其数发作者应也。
议大肠热，乃是肺家有热在里，流入大肠秘结不通。
议瘾疹热，乃是肺经有风在表，肺主皮毛，故生瘾疹风。
议痰热，因感风生痰，在上鬲，久不化，作热或在逆恶心。
议惊气热，良由小儿受惊，其惊气不散，留在上鬲，无得自化，故作热毒，攻在颐项之间。
议肚热，即是积热，证若加脚冷，当与下之。
议客忤热，初生之儿，亲戚外来，儿触其邪，以乱其正，故作热。
议痫热，惊风不散，聚在经络，或入脏腑，其候常发，不省人事。
议瘛疭热，亦惊之所受，入经未传，散略作搐掣。
以上诸证，受病治法，分类于后。
●分十种热证
惊热：痫热　惊气热　瘛疭热　客忤热　五心热
伤寒热：伤风热　伤暑热　夹惊热　夹食热
疳热：虚热　烦躁热　筋热　骨热　肾热
以上并宜与服葱根脱甲散。
风热：痰热　变蒸热　肝热　大肠热　瘾疹热，并宜加麦门冬子去心煎。
丹热：实热　血热　三焦热　小肠热　龙带热，并宜加大黄及灯心煎。
疮疹热：麻子热　温气热　已出证热　未出证热，并宜加紫草茸川当归同煎。
余毒热：胎热　肺热　伤寒后余毒热　疮疹后余毒热，并宜加薄荷煎。
项上生核热　痄腮热　痈疖毒热　并宜加大黄朴硝煎。
以上宜服大连翘饮子，随证加前件汤便同前。
潮热：荣热　卫热　瘴气　两日一发　三日一发。
积热：脾热　胃热　痞癖热　肚热。
疟热：邪热　寒热　脾疟　鬼疟（夜发）　单疟（独热）
以上宜服梨浆饮子。
八种虚痢作热：吐热　泻热　霍乱吐泻热
以上并宜服正气丸，调胃散，用调助胃气不可　以凉药退热，胃气和，其热自然而散愈。
虚中积热　腹痛积热　虫痛积热
以上并推下积。
●脱甲散
调理婴孩小儿伤寒，体热头目昏沉，不思饮食，夹惊夹食，寒热大小便闭涩，或赤或白，烦躁作渴，冷汗妄流，夹积伤滞，膈满胀急，青黄体瘦，日夜大热及疗伤风，伤暑惊痫客忤，筋骨肾脏疳气等热，并宜服之，脱甲散良方。
柴胡　川当归　龙胆草　白茯苓　人参　知母　甘草　川芎　麻黄
右件为细末，每服一大两，水小小盏，入小葱白连须一寸同煎，至半温服，不拘时候。
议曰：此方散热，扶表救里，表虚令汗不妄行里，热令气不闭结，外即遍关，内即开渠，通关流行，经络开渠，不壅脏腑。然其知母、当归，顺正阴阳；人参、甘草，和益肠胃；柴胡、川芎，敌去寒邪；茯苓、龙胆，止汗生津。麻黄去节留根，功全表里，葱白连须，出汗效正盈亏，热在表里之间，施无不可，积传鹜痫之候，用立见切葱根。至良号曰：脱甲奇妙，述难尽议，书载易详，但专诚用之，对证功效，率无见诮者耶。
●大连翘饮
连翘　瞿麦穗　滑石　车前子　牛蒡子　红芍药　山栀　木通　川当归　防风　黄芩　柴胡　甘草　荆芥穗　蝉蜕
右件一十五味，㕮咀每服一大两，水小小盏，汤使在前。
议曰：此方解利心经邪热，心与小肠受盛。小肠乃水窦，常宜通利，壅则结，滑则脱，热则涩，盛则淋。平凉心经，三焦自顺，不待疾作而解，证成而疗者，疏怠有之矣。一十五味，加汤使在前，才觉蕴热客热。寒　邪风邪胃入肺经，心将受之，心不受触，传于小肠，或闭，或涩，或赤，或白，淋沥不通，荣卫不顺，壅之作疾，其发多端，以至膈热，眼目膻赤，唇口白疮，津液不生，涕唾稠盛，虽在表里，俱得其宜，惊风悉能散化，痰热亦自消除，连翘之功，不虚设尔。
●梨浆饮
青篙　柴胡　人参　黄芩　前胡　秦艽　甘草
右等分㕮咀，每服一岁儿半两，两岁一两匕，水小小盏入，生藕生梨，薄荷二叶，生地黄一寸同煎，至半去滓，通口空心食前服，两滓并煎，作一服。
议曰：此方治脾积寒热，其状如疟，乃由脾气阴阳相胜故也。其寒在先，阴胜于阳，其热在后，阳胜阴。阴阳循之经络，传归于本，依前复作，不越三日而止。重则头痛呕逆，久则二三岁不歇，左胁有块　小者，如桃李；大者，似杯碟。治法下去，症积痞块自消。然寒热亦未能自解，宜先与服梨浆饮，连滓并三服，定去寒热，了方可下，积问之药性寒凉，何以御之？答曰：所谓先寒后热，犹阴阳胜伏，遁相更变阴积阳亏，逆之致反，故寒极热生，热极阴作，反汗自汗，表有少解，气聚复作，气虚愈重，所服梨浆饮，以毒攻毒。药用青蒿，以寒御寒，其热不有寒，必无加自然药。与卫阴，与阳合，寒热再潮，未之有也。和梨浆之功，妙哉！绝伦稍能知用，无不得安，若患三载不过两服，曾经十年，只以此方，妙用至纯，使人钦叹而已。
●正气调胃散
治婴孩小儿八种虚痢作热，或吐，或泻，发热霍乱，上下气不复常，心虚烦闷，木作热并不可加用寒凉之药，宜与服此方，正气调胃散，兼生熟饮子。如不纳食，宜服参气紫苏饮子，正气调胃散良方。
厚朴　半夏　白扁豆　藿香叶　陈皮　甘草　薏苡仁　白茯苓　白术
右为末，每服一钱匕，水小小盏，生姜二小片，枣子同煎。
议曰：吐泻作热，由其阴阳不顺，邪正相干，脏腑不和，上吐下泻，又有只吐而热者，又只泻而热者，皆是运动真气上下不升降，又吐泻俱作，曰：霍乱。其儿阴阳二气不正，脏腑愈虚，且吐且泻，加之盛也。不尔风生作疾，候变即慢脾风，病家不知其理，医工罔究其详，古人不述其微，致后学必招利害。今知吐泻疳痢热，自里虚发作，岂可解利其表若也。攻里由虚生虚，循此调理，可得其宜，大小一同，轻重尽善，至理之言，明智可鉴。
议吐泻详证六法所治  ***************************
议曰：脾不和，即胃不生；荣不足，即气不正。胃乃脾家之本，荣乃卫室之根，根本坚固，百虚不作，表里充实，诸邪不入。治法服药有六，合分水谷即与五苓散服；合退暑气即与香薷散服之；合均阴阳即与既济丹服之；合温脾胃气调顺，三焦去湿即与理中丸服之；合平正五脏气，散虚温中即与正气调胃散服之；合温中脘，醒脾和胃，去虚助气，开胃进食即与分气紫苏饮服之。以上六证用药皆和，调顺脏腑，且脏既温亦和，既正且顺。热之一等，自然释散，此等证候，万一不可直便用寒凉药退热，若将热药止吐与泻，攻发阴阳二气，差错致作风生，逐急医风，又投凉药，取次施为，皆为乖缪，由是吐泻之热，不可用以寒凉，或致反误利害应时矣。
议潮热有五  ***************************
一因伤寒之后，余毒不解成潮热，宜服脱甲散兼小柴胡汤。
二因痞气有块，阴阳不均成潮热，先服梨浆饮，次三棱煎丸。
三因癥积食伤冷滞，脾胃不和成潮热，先服脱甲，次拓气下之，后调胃。
四因阴阳不和，脏腑虚怯成潮热，或胃暑湿脾，疟成潮热，单服煨姜散。
五因疮疹后余毒不解成潮热，宜服大连翘饮子，更与助胃气。
议曰：潮热谓热来之有期，或百一发，或两日一发，或三日一发。不越三日，先寒后热，正定来者，易治乱日者，难理疾起脾胃。即是疟候同出而异名，只有单热潮发之作疳长作劳，若症积伤冷积滞痞气，皆脚冷浑身热。若有虫积，其肚亦热如火。凡儿有患脚冷肚热者，便与下之，须量热轻重，分数而利，有虫多者，取之少则安之，取虫宜在于春旺冬实之时，其或儿壮虫盛，不拘此说。
议痢热  ***************************
凡小儿患痢之时，未热久则气虚，其脏腑虚极作热，此属恶候，才见痢候作热。此儿脏腑虚弱，同于虚热主治，其或三焦热引，饮不歇四肢浮肿者，理宜温补脏腑，散除湿气，喘则难治。凡痢热，疳热，吐泻热，并不可发散。退热不任寒凉药，但理其病源，调其脏腑，和其荣卫，主其胃气，令进饮食，次与痢药服之，参酌赤白多少，脓血相杂，里急后重，用行血厚肠。胃和中脘，温脏腑，其热自然退愈。凡儿患痢，不问轻重，悉禁荤腥冷热，炙爆腌藏应毒之物。若恣口腹愈而复作，若也求安，须用戒绝之矣。
议曰：幼幼患痢，悉由积毒而受，虚热而发，三焦不和，五脏蕴伏，冷热相攻，阴阳反逆，是以作疾。肠胃洞虚，所言正患之时，不热稍愈，其体温壮，众莫能知。此等皆由劳其形，役其气，食其毒，触其脏，余毒不化，所以作热。隐伏于百脉经络之间，无由归本，若更逐抑，何得而安？所用正气谓胃，智者默而唯然，疳痢之热，安自内和。若和则上下气相承，表里相顺，使饮食以自然而然，行坐以快乐而乐，是谓和矣。其或感眉垂首，桎腹操脐，撼体拘挛，焦唇烦躁，皆由不和也。所欲和者，食饲粳粟药饵，参苓葱汤，涤卧避风湿，仍常以肛，调胃散与服，虽疾无加，惟热必愈，能禁能戒，且安且乐而已。
议积证  ***************************
应诸家方书并不言尽者，盖所患只因五脏受病，从阴成积，其脾主食，由食生冷，果子甘甜，热毒亦物，积在中脘不化，久而成疾，故名曰：积。积之为患，有轻有重，其类多端病候不一，岂可概举。凡小儿有积热，无不肚热脚冷，要知轻重，但约肚热为之，分数其肚，有及七分胀，五分热，亦有三五分胀，七八分热者。盛则两胁膨胀紧满，既有此证，须审其候，方可服药，庶不致误矣。
议曰：固积病久，传作肿胀，小儿肿胀之病，下项诸证，皆由积毒，患不治而渐变作，证候随其轻重所发，是以不同，应小儿食肉太早，无不有积，因积不化，无不成疳，饱饫过度，无不气胀。由胀受湿，无不发肿，头面脚手虚浮者，湿在于脾，理脾去湿，随手退愈。若腹肚胀肿，光膨盍急，至于作喘，所谓乘虚入腹，与疾难医，不可容易转动脏腑，须究荣卫虚实。若虚及分数，先宜调中，理其固实，方可疏利。若理不能充实，则坏证虚败，岂可转动，不惟无益，恐涉深害。

卷之十七  ——————————————————————————————————————————————————————————————————————————————————————————

总论肿胀  ***************************
肿胀二证，此由虚中有积，久患失治，渐传作证候，传化多端，随虚实，按轻重，察盛衰，审表里。主治先固其本，后正其标，得无恙矣。
肿  ***************************
受湿肿，食毒气肿
伤寒虚气入腹肿　泻痢虚气入腹肿　气虚肿　血虚肿　荣卫俱虚肿
胀
疳气胀　疳极胀　疳积胀　气积胀　痞气胀　癖气胀　症积胀　锁肚胀急　上鬲胀　中脘胀　食伤膨胀　蛔虫胀　脾气胀　冷积胀　虚积胀
以上肿胀虚积，并当下之，用药各有法度。
议肿  ***************************
受湿肿　伤寒虚气入腹　食毒气肿　泻痢虚气入腹
议曰：此四种所患病不相同，皆由虚盛而得之。受湿谓脾胃受湿，冷久不克，化气浮四肢头面皆肿。食毒气由脾胃伤之，冷积毒气，停留胃脘。致虚入腹，作种伤寒，由下之大早，乘虚入腹，作肿泻痢之久，脾气亦虚，是以致肿。以上宜平调胃气，补脏充实，方可去肿，先服四味理中丸，减半干姜，加白术、桑白皮同煎，伤寒虚肿加枳实；作喘加淡豆；泻痢虚肿服正气调胃，胃气既壮，以救生丹利之，其肿即退，再调补脏腑，用观音散良，益固平复矣。
气虚肿　血虚肿　荣卫俱虚肿
议曰：小儿所患肿胀一门，最为要急。前人少有究竟，然肿胀已作，皆由荣卫不顺，脏腑怯弱，壅滞三焦，流注百脉，表里俱虚，邪正相乱，所以致受。四大浮盛，腹肚膨满，多由食毒得之，饮食得之，症伤得之，饥饱得之。积久不化，诸虚所入，故成斯病，病由虚得，或则妄乱通下，因虚致虚，根不能去，疾加已盛，是谓坏证危候。智者怯而为辞，庸者暴以攻击，二医不同，诚属难治。原夫智者，商之谓商，量斟酌轻重，良者审之，虽曰：良工由宜审其可否之意，疑者塌之，疑其病盛，不可利，只宜与塌其气，明者起之，明其虚实，已定良方，起活谨遵其理，始可调治，药用至真，对证克效，即无恙矣。
以上先与服荣卫饮子，次服分气饮子。
●荣卫饮子
调补婴孩气血俱虚，荣卫不顺，四肢头面，手足俱浮，睡以至喘急者，并宜服荣卫饮子良方。
川当归　熟干地黄　人参　白茯苓　川芎　白术　甘草　白芍药　枳壳　黄芪　陈皮
右等分㕮咀，每服二钱匕，水小盏，煎至半，去滓，通口不拘时候。
议曰：荣者，血温流行于脉；卫者，气顺调和于络。是故荣行脉中，卫行脉外，阴阳相安，循环无正，自幼至长，不离呼吸，无少滞碍，其脉方调，其气乃顺，呼吸之间，脉不应息，气有违滞，流注经络，隐伏脏腑，虚热则发痈疽，背部实热则患疮痍瘑疥。况其荣与卫，阴及阳，偏枯有作，易感寒邪，亦易致虚，百病皆由兹始。此方最良，虽儿幼小，并可与服，以肚其根血荣，气卫顺且和矣，腑寒脏虚，温且壮矣，盈亏自然而平，法弱自然而正，阴阳调均，气脉充实，乃曰：妙工。
●分气饮子
调理小儿肿胀作喘，气短促急，坐卧不任，四体浮肿，饮食呕逆，神困喜睡，宜服分气饮子良方。
五味子　桔梗　白茯苓　甘草　陈橘皮　桑白皮　草果　大腹皮　白术　枳壳　川当归　紫苏　苏子　半夏曲
右等分㕮咀，每服二大钱匕，水小盏，生姜二小片，枣子半个，煎至半，去滓，通口不拘时候，兼八味理中丸煎服。
以上宜用救生丹通利
议曰：清浊无混，邪正不干，上焦得之清凉，下部受之温暖，气滞则少升降，血虚则多流注。虽是乳子，呼吸一息，其脉有至，徐徐应指，不违其数者，亦同大人流行，但随小大受之短浅而已。若也留滞，其脉迟数于病，大过不及者，有作善主疗治，郁则分之，逆则顺之，停则利之，滞则降之，调理之法，先宜以顺其气，大抵婴孩气顺即易治脉，壮亦易理证候，梢传郁逆停滞，当以先明，不待传入，而后究竟此方，分气预宜进益与分水谷之分者，不同为用，明者察之致迂曲。
●大效神功救生丹
治小儿气虚喘息，四肢浮肿，腹肚胀急，冲满胁肋，乍热乍寒，或泻或秘，皆由久停虚积，荣卫不顺，宜用推去其恶毒之气，神功救生丹良方。
雄黄　朱砂　巴豆　干姜
右用水醋一盏，以巴姜就煮令干，去姜，不用将巴出油和推朱研匀雪糕，搜丸如麻子大，每一岁三丸，并用酒浸赤为药，以少许送下。
议曰：夫幼幼受疾，其来发端无过，惊风痰热，疳积吐利而已，前贤众多，述论证候，编著方药，究竟推详，各有确实，奥见其有无辜，疳积异作，证候著千篇集，或有罕见其证，未详其理者，尽世难测难知，如龟胸决肋，猢狲禁是也。又复有坏证，恶候自服，诸家丸散，轻重桐投愈之不得。全功疾之，加为他害，提脾风之类是也。悠悠既久，方法何宜？学医之士，遇此等病，未尝告辞而屈，若能此附触类调理，虽则未效，犹尚庶几，多是肆臆勉强而为，稍或得失利害甚重。今议救生丹方，载谭氏所疗无辜积。
议效验至良，晚进后生，闻而知之，且惊且喜，盖渠未尝知用。若也参究而又意到，即参功以副全功。然后乃谓神乎，微乎，其妙至理。医工于此等证候，须当至诚，施设活幼起孩，十举十全，百发百中矣。
议胀  ***************************
疳气胀　疳极胀　疳积胀　气积胀
议曰：小儿患疳，证候皆由虚所传积，乃为母积，既已作虚，气传授逐成疳疾，其名数种，皆渐所致，不可更与通利，尤加重候，即宜和益，消疳调气。若尚有虚积，便白后重，当兼塌气，以去之，先与服神功保童丸以至泄气为快，既泄虚气即散，不伤其气，功效至良，应患疳积，便利无度，大有功效。
●褐丸子
治小儿阴阳不和，脏腑怯弱，乳食不消，心腹胀满，呕逆气急，或肠鸣泄泻频并，腹中冷痛，食证乳癖，痃气痞结，积聚肠胃，或秘或利，头面肿满，不思乳食，乃疗五种疳气，八种痢疾。饥肉消瘦，气粗腹大，神色昏愦，情意不乐常，服散冷热气调和脏腑，去疳积止泻痢，进乳食生饥肉，悦颜色，功效非常，不能缕述褐丸子良方。
萝卜子　陈皮　青皮　黑牵牛　京三棱　蓬莪术　胡椒　木香
又一方，加胡黄连半两，苦楝半两，萝卜子只使一两。
右为细末，面糊为丸麻子大，每服三五十丸，煎萝卜汤下。
议曰：证候不明，医之过也。丸散不良，士之缪也。去医裁药，审证察候，犹若权衡，以究标本，医药纯全之道。凡调理小儿杂病，须究疳证积候，乃五脏所传及至变作他患，殊失源流，迷而不反，所以作疾。
此方最善宽肠下气，散结去郁，其疳与积已作，米作顺传逆传并皆宜服，功盖常方，大厚肠胃，充实脏腑，按证所疗，无不克效，京辇之下作，疳药货卖，名闻四方，活幼多数，今不隐藏，故述详悉，请敬用之。
痞气胀　癖气胀　证积胀
议曰：痞癖之气，同根异名，作疾有块，皆在左胁，男女亦同。然痞者阳证，癖者阴证，缘小儿脾胃不和，阴阳二气交错，冷热相制，皆由积之所致，故先寒后热，一如其虚，汗出则息。若先下却其积则热，往往不去，及增加重，而又作肿，虚满头面。凡儿有是疾，医者不可轻易投砒治之，其砒有大毒，冲胃三焦，作渴引饮，水停在脾，脾属四肢，亦作浮肿，重则致喘，烦躁虚闷，倦怠不安，砒之为药，岂可妄投，宜先与服黎浆饮，加汤使如法取，令寒热退，三五日了却，与三棱丸磨化，积毒以利为度，去其根本，若未通更服。
●三棱煎丸
治婴孩小儿食伤生冷，粘腻热毒等物，脾胃积滞，久不克化，令儿肚热脚冷，痞癖寒热及疗癥瘕，中脘不和，膨胀上膈，气壅心腹，不得宣通，所以作疾。此药温良，但是诸积滞食不化，并宜与服三棱煎丸方。
京三棱　蓬莪术　羌花　鳖甲　淡豆豉　巴豆　川当归　杏仁
右前六味一处，以米醋一碗，煮令干，仍就炒起，更细截焙为末，次入当归末，又入杏仁，巴淡豆，和匀，水煮，面糊为丸麻子大，每服二十丸，生姜汤下，大小加减服之。
议曰：此方亦名消痞丸，又名化积丸。其药破气行血，和脾开胃，应痞癖癥瘕，诸积气滞，并皆疗之噫，调理婴孩之法，预究脾胃之源。脾胃者，乃饮食之脏腑也。古云：人无根株，饮食为命，然饮食之物，有所宜则谷气消，血脉匀则肌肤壮，精神爽，有所不利，则肠胃虚，肢体瘦，面目黄，疾病作。是以药固脏腑，其胃气和，即谷食自然留之；其脾胃壮，即谷食自然磨之。若饮食迟化，即气弱，饮食不化，即气虚。小儿服此，初安脏腑，次益肌肤，三焦既顺，百脉俱调，效验至良，医痞第一。
锁肚胀急  ***************************
议曰：此一证候，儿在胞胎中无恙，只由初生七日内，有患触，受而成急。如水火其作，延久渐见，加重以至肚上青筋，撮口不乳。其候甚速，得名胀急。其儿感触邪气，入腹冲心，不能自化，遂变风候，及至成风，不可更投药饵。虽然锁肚撮口不乳，其色未变，精神未乱者，速便下药，以通为度，才通便安，功效至圣，无可疑者。儿已获安吻乳，如法渐次，气肚肉重，欢悦可爱，宜服真珠天麻丸。
附：初生锁肚撮口施药法说
夫人才生下男女，忽有一证，男在三五七，女即二四六。日奇偶之有数，阴阳之显道者，遂感客忤邪正相干，令儿肚紧青筋，禁口不乳。此由客情外来致袭，其邪阴阳不顺，胃触其正邪，谓淫欲交适。杀气侵临，上古医家著述繁杂，难穷至要，世俗虽有加文理无灸法，既受此厄，越日移时，母泣父啼，痛心待毙，咸谓伤嗟。谁可与活，仆参执幼科传授四世，寅缘回禄之难，淬逊三纪一日，扣遇高明深诘，其妙方药秘传屡用获处，呜呼！天地生万物，惟人尊贵，人能稽仰于天地之间，且天地岂特害于人。自是事在遇不遇之。如此稍有感伤，悔怨执滞于人情者多矣。仆辄行小惠普济，初生躬对神聪选材修合，其或高下，民户生儿，有被此难，无问轻重，不拘早晚，施与良饵，决定保全，顿然苏活，岂小补哉。
上膈胀　中浣胀　食伤膨胀。
议曰：膈与浣，上下相承；膨与胀，轻重自别。脘受疾久则痞闷，膈作病停则郁结，是和膈隐胸堂，脘临脾胃。膈者犹隔也，有如隔碍脘者犹管也。通即流利，二位皆由食伤。宿冷眠卧，过时停滞，气不顺于三焦，怯弱脉虚传于五脏。所谓脾不磨，食不化，胃不开，食无益，所以膨胀。若于膨胀之时，不与消利，遂致虚满，又于虚满，不为疏补其气，即攻中脘，又于中浣不化，即冒上膈，既在上膈为疾，必作形证传，即为重医，莫容易取愈。食伤膨张，宜服三棱煎丸，中脘痞胀，宜服王氏塌气丸，上膈郁胀，宜服大茱连丸。
●大茱萸丸
治小儿饮食过度膨胀，胸膈上下气不宣，通郁滞迷，闷情思少，乐大则作喘，强食不化作渴烦躁，坐卧不任肢体倦怠，腹胁疼痛，宜服大茱萸丸良方。
蓬莪术　京三棱　干姜　青皮　陈皮　木香　丁香　巴豆　缘小细茱萸
右为末，醋糊为丸，麻子大，每服七丸至十丸，大者加服，生姜枣子汤下。
议曰：痞郁结注，所因脾胃饮食生冷粘腻，积气不化，滞在胸膈，乃总名上曰：三焦。下曰：三浣。上下相贯，来去相侵，虚处所受，弱处所发，致疾乃因久不克化成害，或由常不宣通，癥瘕痞癖积之所，由至疳痢吐泻积之所。因作今用，此方大宽胸膈平厚，肠胃正气，温中消疳，磨积能止吐泻，进美饮食，药有神功，尤宜察证。
蛔虫胀  ***************************
议曰：此证候作与脾气冷积虚积，大抵相似。然小儿腹肚紧胀，天明吐津沫，要羹肉吃，方少安乃蛔虫候，脾气多噎逆，饮食不下，虚中有积，腹紧吊痛，冷积胀紧，膨满心腹，不仕坐卧，两胁心鬲，上下攻刺疼痛，内虫痛胀，先与下虫丸杀虫。其虫困次，与水晶丸推下，余证各与调胃药服，却推下积，宜服小儿沉香煎丸。
●小沉香煎丸
乳香　沉香　肉豆蔻　杏仁　百草霜　木香　丁香　巴豆
右为末，煮酒封头，蜡和为丸，如绿豆大，每服三五丸，淡生姜汤，迸下应患，肚痛不止，服之功效，常服以通为度。
议曰：此方乃感应丸加沉乳二药是也。疗小儿虚中积证，症积疳疾，冷积食积，脾气乳积，肠胃久虚，脏腑中脘不和，痞气郁结，或泻或痢，或呕或哕，腹肚疼痛，儿体虚羸，不堪动转者，并与服之其方。此真珠丸等，取积大不同耳，只恐服此，未能能通利。若也通利，诚为之幸，乃胃遂虚存实，和脾生胃之药，功无加诸。
●下虫丸
治小儿多蛔虫　苗虫　胃虫
并宜服下虫丸方
鹤虱　光粉　腻粉　使君子　槟榔　龙牙根　贯众　龙胆根　苦楝根皮
右为细末，水煮，面为丸，如麻子大，每服三五十丸，空心食前，甘草汤下，或以楮肉清汁羹，与服尤妙。
议曰：小儿疳积，虫积，皆由食肉大早，脾胃本弱，受之不磨，症伤不化，何况更加肥腻冷硬之物，肠胃虚怯，肉积生虫，只有三种，蛔、苗、胃也。蛔多令儿，喜食滋味内脯之物，腹肚紧胀，心胸膨满。苗多令儿，清瘦神困，肚胀青筋，疳气渐盛，肠鸣泻臭，食即呕哕。胃多令儿喜食酒肉，食不生饥，常作困遁，嗔胀胁肋，烦躁迷闷，眠不安席，并宜服此，真虫自化，盛用利下，仍须调胃和气助之。

卷之十八  ——————————————————————————————————————————————————————————————————————————————————————————

小儿伤寒  ***************************
小儿伤寒，证候止议三种，乃为正要，有正受夹惊，夹食，前述伤寒，并用脱甲散，其病既分三种，须当究论轻重，鼻塞，小便赤，咳嗽，关窍不通，壮热面红，头疼体重，浑身手足俱热。
凡治小儿正受伤寒，及感寒邪伤风诸证，宜服人参羌活散，小便赤色，或心神不宁，病在表里之间，或再复发，宜与小柴胡汤一二服。
凡治小儿夹惊伤寒，神困昏悸，头疼气粗，宜服王氏杜薄荷及消风散。
凡小儿夹食伤寒，即先与微利，次与脱甲散，或人参羌活散下之，紫霜丸为上取，微利为度。大抵小儿伤寒不可重表，亦不重下，亦不可并行表下之理。今儿虚乏困重，即成坏证难疗。
议曰：凡小儿伤寒，虽无多事，须是认证，分明应伤寒伤风，只可表惟，有夹食宜用下之。凡夹食伤寒，脚微冷，似有积证相类，但此等伤寒，自是不同，不可不问知其端的。然后次第进药，仍丁宁病家，令避风湿，与忌生冷，勿令强力，无恣饱食，恐劳胃气，其病再复。旦医家调理，即须审度，无有是疮疹盛时，及左右邻舍，有无所患之者。若或有之，亦不妨事，但表解药与服，不可妄投惊药，余无恙矣。惟有坏证，盖由前人用药不当，拨乱阴阳，故致为坏，或因触受风邪，故致为坏；或因强力食毒，故致为坏；或用冷温伤经络，故致于为坏。坏则难极治，医学宜乎，疚心而已。凡小儿伤寒候，惟有咳嗽一证，不为容易，若有此证，宜服人参枳实汤，克效万一，勿可攻击，善医者，察之为良。
大效人参枳实汤
治婴孩小儿伤寒，复气不和，顺喘急咳嗽，胸膈郁塞，日夜烦闷，神困力乏，不思饮食，仍疗虚痰，烦满头目昏晕，但是伤风感冷，咳嗽并宜服之。
枳实　桑白皮　半夏　甘草　白茯苓　款冬花　五味子　阿胶　细辛　人参　麻黄　苦梗
右㕮咀，每服一小撮，水小盏，生姜三片，枣半个，乌梅少许同煎，至半去滓，通口服二滓并煎。
议曰：小儿伤寒，作热头痛等证，或已发散退热，或已化痰定喘，或已安神定志，或已开胃进食，儿孩平复，父母忘忧，喜之甚善。尚有一证，日夜咳嗽，多方不愈，良由元受邪气，入肺叶内，无能得出，不堪吐利，何由而安？凡儿伤寒后，及感风咳嗽不愈者，宜服此方汤。使煎煎如法，碗盛盏盖，将口就吸，徐徐服之，不过三五次瘳痊。此方泻肺补气，宽膈化痰，滋润五脏，和益三焦，不惟理嗽，调中更善。
小儿惊热风痰  ***************************
议曰：此名四证，已述前篇，兼载八候续之，今复举惊热，或并风痰未发，阴阳二痫之前。医者即先与化痰御风，退热利惊。如此遂病推究，不惟繁难，乃无法所治。是故艰于疗理，若已向病，于证何凭，凡此回证相随，不可攻其一也。利其惊则风纵，退其热则痰壅，久寻兹理，未究尽善，忽一日省悟，钱氏方宣风散，正为此等儿孩病设。有痰即壅，有热即闭，有风即隘，有惊即闷，昏昏沉沉，轻药不能散，重剂恐伤害，但与服疏风散一服之间，风痰惊热，悉皆消去，神情庆悦，四体和安，观其此药，似有狼虎困之，即和顺惟痰利惊，散风解热，只与一服，不移其时，可见功效。尝见医工调治此等证候，多是疑惑，进退怯惧，若过其时，延其日，则候传变惊，目惊作风，自风生痰，自痰壅热，自热聚，或急或慢，八候相从，反复传变，遁互发越之时，不可得而进此药。然疏风所疗四证相待，如贼方会极力一冲，尽便散败，不致作害，及其聚而自散者，流入诸经，或络或经或脉，故作搐搦引掣等候矣。
●大效疏风散
治婴孩小儿惊热风痰四证，结聚于胸臆之间，令儿昏困沉重，关窍不通，诸脉气闭，所以默默欲食不食，欲起不起，倦伏不知其证候者，但不经吐利，宜与服之。立见苏省，大效疏风散良方。
锦纹大黄　鸡心槟榔　旧陈橘皮　朴硝　黑牵牛
右五味为末，每二岁儿服半两匕，三岁一两匕，先用生蜜调，就次煎薄荷汤，点与服不拘时候。
议曰：风痰在上即吐，在下即泻。一服之间，决定安乐，未可便投他药，恐相致误，常人只和用脑子、麝香、参、苓、术、附无担负之药，似此四证，如何和顺调理？
疳疾证候方议  ***************************
议曰：五疳八痢，本经所载详明，然究竟疳在五脏，五病故有五名，及其顺逆相传，变动脏腑则病，不循证候而作者，岂可以五疳为数，八痢为拘。疳者始自于疳，痢者起自于痢。疳以饮食不节，过伤脾胃，痢即脾胃虚弱，而受积毒，治疳之药，理脾胃，温中补气，消疳煞虫。治痢之药，理肠胃，去湿调中，滋血和气为上。
●大效使君槟榔丸
治婴孩小儿食肉太早，伤及脾胃，水谷不分，积滞不化，疾作疳气等候，宜服大效使君槟榔良方。
肉豆蔻　槟榔　宣连　胡黄连　陈皮　青皮　川楝子肉　芜荑　神曲　麦芽　木香　夜明砂　芦荟　川芎　麝
右为末，獖猪胆汁，薄荷为丸如麻子大，每服三五十丸，温饭饮下。
议曰：积是疳之母，所以有积不治乃成疳候，又有治积不下，其积存而脏虚，成疳尤重。大抵小儿，患疳泄泻无时，不作风候者，何惟疳泻，名热泻。其脏腑转动有限，所以不成风候，虽泻不风亦转它证，作渴虚热燥烦，下痢肿满喘急，皆疳候虚证。古云：疳虚用补虚，是知疳之为疾，不可更利动脏腑，发作之初，名曰：疳气。腹大胀急，名曰：疳虚。泻痢频并名曰：疳积。五心虚烦，名曰：疳热。毛焦发穗，肚大青筋，好吃异物，名曰：疳极。热发往来，形体枯槁，面无神彩，肉无血色，名曰：疳劳。手足细小，项长骨露，尻臀无肉，肚胀脐突，名曰：丁奚。食加呕哕，头骨分开，作汤引饮，虫从口出，名曰：哺露。此皆疳候。又因多食生冷，疳粘肥腻，积滞中脘，不化久亦成。
疳治疳之法，量候轻重，理其脏腑，和其中脘，顺其三焦，使胃气温，而纳食益脾丸壮以消化，则脏腑自然调贴。令气脉与血脉相参，肚筋力与骨力俱健，神清气爽，疳消虫化，渐次安愈。若以药攻之五脏，疏却肠胃，下去积毒，取出虫子，虽曰：医疗即非治法。盖小儿脏腑虚则生虫，虚则积滞，虚则疳羸，虚则胀满，何更利下。若更转动，肠胃致虚，由虚成疳，疳虚证候，乃作无辜之孩难救矣。
●胡黄连丸
治婴孩小儿一切证候，及一切虚痢，他药无功，此药极效，胡黄连丸方。
胡黄连　芦荟　草黄连　肉豆蔻　桂　人参　朱砂　麝　使君子　木香　钓藤　龙齿　白茯苓
右各生用为细末，取獖猪胆两枚，裂汁和末，令匀却入袋内，盛之以绳札定汤，煮半日取出，切破袋子，更入莨宕子二两重，黄丹，二味别研，如粉入前药，和匀捣五百杵，为丸如绿豆大，但是疳与痢，用粥饮下，五七丸子。幼者三丸，不吃粥饮，乳头令吻。能治一十二种疳痢，及无辜者，功效非常。
议曰：疳之疾危发，由于渐痢之复，逆传自于延，初见其轻，言之曰：常后知其重，告之无门，是以疳痢，皆由积毒，娇恣口腹，因虚以致虚，用害而伤害。医工见有此等，自是忧疑。病家欲得便苏，岂无性急，更迁取活，展转愈深，或疳极而胶下痢，或热盛而加作渴，或烦躁，四体虚浮，或饮食一时呕吐，常方不能安愈，快剂恐越伤和，惟宜服此。
●肥肌丸
治小儿一切疳气肌瘦体弱，神困力乏，常服杀虫消疳开胃，进食肥肌丸方。
黄连　川楝子肉　川芎　陈皮　香附子　木香
右为末，水煮，细面糊为丸，麻子大，每服三五十丸，温饭饮下。
议曰：惊疳积痢，各分证候用药，今有小儿，患疳虚困，又作痢疾，二候相加，最为恶重。疳痢并行，脏腑虚乏之极，热毒差重，皆系积之久滞，虽曰：系积。无积可疗乃虚受之。然谓其虚，补之不及，所见其证，不得良方，以何对治？虽获其方，不审其候，亦难疗也。良由脉与病同，药与证对，医工运功，扶而起之，必得安药，胡黄连丸无以加诸，肥肌良方亦佐胜。
●兰香散
治小儿走马疳，牙齿溃烂，以至崩砂出血齿落，看兰香散方。
轻粉　兰香子　蜜陀僧
右研如粉，传齿及龈上立效。
议曰：婴孩受病，证候多疳，良由气郁三焦，疳分五脏，内有肾经，常虚得疳，名之曰：急。以马走为喻，治疗颇难，此等一证，初作口气，名曰：臭。息次第齿黑，名曰：崩砂。盛则龈烂，名曰：溃槽。又盛血出，名曰：宣露。重则齿自脱落，名曰：腐根。其根既腐，何由理之？嗟吁！豪家育子，餔以甘肥，肾堂受之虚热，或缘母在难月，恣味珍羞，令儿所招，即非偶然而作，今将秘方述于后。
又方传齿立效散
鸭嘴胆矾　麝
右研匀，每以少许，传牙齿龈上
议曰：血之流行者，荣也；气之循环者，卫也。变蒸足后，饮食之间，深恐有伤于荣卫，而作众疾，其或气伤于毒血，伤于热毒，攻之虚脏，所受何脏为虚热。盖小儿肾之一脏，常主虚，不可令受热毒攻及，肾脏伤乎筋骨，惟齿受骨之余，气故先作，疾名曰：走马。非徐徐而作，所宜服药耳。露饮地黄膏化毒丹消毒饮，其外证以前行。立效散及麝酥膏传之，切忌与食，热毒之物，此疳不同，常证乃系，无辜有作，医宜深究，保全为上，若用常方难拟愈活。
●独活饮子
治肾疳臭息候良方
天麻　木香　独活　防风　麝香
右各一两重为末，每服一两匕，小者半两，麦门冬熟水调下。
●三黄散
治肾疳崩砂候良方
牛黄　大黄　生地黄　木香　青黛
右等分为末，每服一两匕，熟水调服。
●人参散
治肾溃槽候良方
肉豆蔻　胡黄连　人参　杏仁　甘草
右等分为末，每服一两匕，小者半两，温熟水调服。
●槟榔散
治肾疳宣露候良方
木香　槟榔　人参　黄连　甘草
右等分为末，每服一两，小者半两，熟水调服。
●黄芪散
治肾疳腐根候良方
黄芪　牛黄　人参　天麻　蝎　杏仁　白茯苓　川当归　生地黄　熟干地黄
右等分为末，每服小者半两，已煎天门冬熟水调服。
●地骨皮散
治肾疳，龈腭牙齿肉烂腐臭，鲜血常出良方。
生干地黄　真地骨皮　细辛　五倍子
右为细末，每用少许传之，频与功效吃不妨。
议曰：本经所载，疳证有五，谓五脏所受，故得其名。今述肾疳一脏，有五证候者，最为要急，不可同常。此疾具陈有五种候，传迅疾可畏，乃知走马之号，不诬初发之时，儿孩口臭，上干胃口，气息臭爵，渐进损筋，龈肉生疮，或肿或烂，其齿焦黑，又进从牙槽，肉发作疮，疱破溃脓烂，又进热逼入脉，时时血出，其热注久，牙龈腐坏，槽宽齿脱，六七岁孩落尽，不复更生，岂可治疗？今以妙方，宜速与随其传变而理，不待疾作，而后药也。
痢疾证候方议  ***************************
●豆蔻散
婴孩小儿肠胃虚弱，糟粕不聚，泻痢不止，或赤或白，冷热不调，日夜频并，愈而又发，宜服殢肠，豆蔻散良方。
肉豆蔻　胡粉　龙骨　白矾
右为末，每服一两，温饭饮调，服不拘时，薄糊圆麻子大，五六十丸。
议曰：胡粉，即真铅粉也。以铅法造出，韶州名韶粉，定州名定粉，总名光粉。其性殢，故用之以殢其肠，令不虚滑，豆蔻温脏之药，安和肠胃，龙骨白矾，涩肠止痢，所患肠虚滑下痢，日夜无度者服之，随时痊瘥，应荤腥之物，腌藏之属，悉与禁止，亦治秋间白痢至效。
●生熟饮子
治婴孩小儿虚积痢腹肚㽲痛下痢，里急后重，日夜无度，宜服生熟饮子良方。
罂粟壳　陈皮　甘草　乌梅　淮枣　生姜　木香　诃子　黑豆　黄芪　白术　川当归
右件各半，生半熟㕮咀和匀，每服参两，水小盏入瓷瓶内，煮去半，滤滓，任意与服，至多勿虑。所有生黑豆，不要打破只丸，全同煎效。
议曰：病有冷热，药有生熟，病有阴阳，药有造化，病有虚实，药有君臣。按君臣以理虚实，分生熟而均冷热，治疗主本之法也，平和肠胃之方也，顺益三焦之功也，安调五脏之至也，阴阳既分，冷热既散，肠胃既厚，三焦既益，五脏既顺，良由药有造化，且水谷自分，荣卫自正，糟粕自聚，饮食自纳。其泻与痢，何患不愈？生熟饮子之功，乃尽天下之妙不可忽。
●神效鸡青丸
治婴孩小儿一切痢疾，神效鸡青丸良方。
木香　土黄连　肉豆蔻
右三味先碾为粗末，取鸡子青搜药作饼，于慢火上炙，过令黄色变红者，稍干擘破碾罗为末，白面糊丸麻子大，每服三五十丸，温饭饮下。
议曰：木香黄连，一阴一阳，药木香，善导水利气脉，黄连厚肠胃，二味君臣相佐，阴阳相顺，加之豆蔻，温和脏腑，止泻痢功效弥良。凡儿患泻与痢，不问证候，轻重并宜，搀先与服，不问脏腑冷热，愈多愈效，然鸡青为物，有毒是以毒气引药致效，若去此一味，其功不作矣。
●大效至圣千金饮子
治小儿脾积虚痢，便下五色，先由呕吐，后作泄泻。脐腹㽲痛，胁肋胀满，受湿虚鸣，脓血相杂，下如豆汁，亦如瘀血，日夜无度，食少肌羸，宜服大效至圣千金饮子良方。
绵黄芪　甘草　陈皮　罂粟壳　木香　白芍药　地榆　川当归　枳壳　黑豆　乌梅　淮枣　白术　诃子　黄连
右等分㕮咀，每服二两，水小盏煎至半，去滓，通口与服。
议曰：脏腑虚中加燥，故患热痢，或尔虚寒，乃患冷痢，或由暑气，胃之水谷不分，或受湿气临之，肠胃有作，或因食毒伤脾肺，或因宿冷停积脏腑，或触因表里不解，或因冷热相承，或因饮食过多，或因饥馁不及，多食腌藏，常啖鱼鲞，或是母怀胞胎，恣其口胶，积之日久气，不宣通遂，令疾患有加发作无度，毕竟肠胃虚损，日夜呻吟，痢下频并，宜服此方效验若神。
●大艾煎丸
治小儿虚痢作渴不止，大艾煎丸良方。
大艾叶　干葛粉　胡粉　海螵蛸　龙齿
右仵等分为末，炼蜜丸鸡头子大，每服一粒至二至，饭饮磨化。
议曰：下部既虚，无不作泻，泻之加虚，无不成痢，泻痢转虚，故有上盛。三焦不顺，所以作渴，渴若不住，则泻不止，痢不歇又以止渴，其药性凉，泻痢尤重。此方两获全功，扶救痢疾，不致其虚，亦不致热。
●白饼子
治小儿秋痢号曰：毒痢纯下白胶，肚痛白饼子良方。
北矾　腻粉　白面　胡粉
右件和匀，水搜作饼，如钱大，每服半饼大者，一饼饭饮磨化。
议曰：秋气金旺，则母虚矣。夏月火燥，则子困矣，夫人五脏六腑，乃循四时而行，故曰：秋湿脾胃。若胃口有毒，禁闭不食，轻粉却毒，次用豆蔻面，与吃兼鸡青生熟饮间服，开胃醒脾乃愈。
●术蔻面
治小儿禁口痢。一粒饭一吃，宜服术蔻面良方。
白术　肉豆蔻　木香
右为末，白面二两入药，水搜作剂，切作条子，水煮令熟，用葱白生姜盐各少许，和汁滋味与之，看入多少，仍兼鸡青丸服。
●香脯
治小儿刮肠下痢，禁口不食，闭眼合口，至重者，香脯妙方。
晶猪肉　腻粉
右将肉于炭火上慢炙，旋铺腻粉，令匀炙，令成脯，每以少许与吃，如未知吃，且放鼻头，自然要吃，此方治胃口有毒，至奇至妙。
疳热证候方议  ***************************
议曰：小儿疳患乃是五脏所受，积气相传。今议患疳，有患热者，由其候虚之盛。积者乃疳之母，所有积不治，遂传成疳。又有治积不下，其积存，而脏虚，其疳传，而脉弱，脏腑传过经络致受。由此作热，证候尤重，虽不发作，风痰毕竟危困沉重，经云：疳热。证谓劳形作渴，虚烦频呕，不食下项良方，过其轻重，而与服之，仍择所当，勿可纵恣，误致毕违，便计利害。
●人参散
治小儿疳热虚烦作渴，不思饮食，四体沉重，服人参散良方。
人参　蓬莪术　川当归　龙胆草根　甘草　赤芍药　白茯苓　枳壳
右等分为末，每服半两，煎麦门冬汤，调服无时候。
●神妙宣气丸
治小儿疳热久蒸，肌肉消瘦，形容惟悴，神情不乐，饮食虽多，不生肌肉，宜服此方。大有功效，神妙宣气丸良方。
蓬莪术　赤芍药　川当归　大黄　鳖甲
右等分为细末，水煮，面糊为丸麻子大，一岁二十丸，熟水下大小加减。
●蚵蚾丸
治小儿患无辜疳，三焦虚热，饮水不歇，下痢频并，日夜无度，烦躁干呕，食入即吐。如此恶证服常疳药，分水谷，止烦渴，治下痢，进饮食，但无效者，宜用此方治之。随药取安一服，虚热去，两服烦渴止，三服泻痢住。不过三服，诸证悉应克效，万一神圣，秘蜜蚵蚾丸良方。
蟾蜍一枚，夏月取生，活者乃是沟渠，中腹肚大，不能跳，又不能鸣者，身上多痱磊是也。
右取粪虫一杓，放桶中，更以屎灌，四维令干，即留得其虫，却将蟾蜍打杀，顿在虫上，任其虫咀食，两日间用新布作袋包裹，小麻绳系于急流中，推一宿，明日取上滓干，瓦上焙为末，入麝和匀，汤浸蒸饼丸麻子大，每小者二十丸，大者三十丸，温饭饮下。或用麦门冬子去心煎汤，空心食煎，日进二服，功效如神。
宜至诚修合。

卷之十九  ——————————————————————————————————————————————————————————————————————————————————————————

泄泻证候方仪  ***************************
议小儿泄泻，伤积而作，泻者初以补药治，不止之时，须当下去其积，推积才下，其泻自止，下之宜与小沉香煎丸，理虚中积甚良，多与服之，或以小塌气丸又不下，更与三陵煎服之，切不可以宣转药，恐成涤荡矣。积滞已下，与服调胃温脾药，及既济丹。此乃理积泻夏月暴泻，由其脏寒虚，肠滑利，泄速与契圣丹。如滑不禁进殢肠散，次与契圣既济丹。若洞利其泻不常发作，骇人速与殢肠，未子次与术附汤，稍与迟缓，其候必更疗泻之理。岂可相待，病家无知，医工当谨。
●殢肠散
治婴孩小儿肠胃虚寒，脏腑久冷，泄泻不止，殢肠散良方。
真铅粉　白石脂　白矾　白龙骨
右为末，每服半钱匕，大者一钱，温饭饮调下，薄糊作小丸，多服效。
●契圣既济丹
治小儿阴盛阳亏，脏腑虚寒，泄泻不止，契圣既济丹良方。
熟地黄　白矾　半夏末
右为末，雪糕丸如麻子，每服三五十丸，温饭饮下。
●术附汤
治小儿脏腑虚寒，泄泻洞利，手足厥冷，术附汤。
附子　白术　干姜　甘草
右㕮咀，每服一钱，水小盏，煎至半去滓，与服，手足暖止之须是洞世，手足冰冷，方可与服。
小儿吐证方议  ***************************
所述证候在前，今具良方干复其证。又有风拥吐，即类痰吐治之；文气吐，即类胃寒吐理之；惊吐，即类热吐；积滞吐，即类冷吐；气逆吐，即类食吐疗之。
●八白饮
治婴孩小儿脾虚胃弱，膈有风痰，水谷入口，悉皆呕哕，体羸气乏，饮食不下，霍乱吐利，神情恍惚，心胸膨满，中脘不和，八白饮方。
沉香　藿香叶　人参　草果　白川干姜　半夏曲　白芍药　白槟榔　白豆蔻　白茯苓　白术　白扁豆　白芷
右件等分为末，泻后复吐，或吐后复泻，每服一钱，水小盏，生姜二小片，枣子半个，煎三五沸通口，不拘时候。
●人参温中丸
治婴孩小儿惊吐，热吐，心神闷乱，中脘不和，渐加恐悸，恍惚无定，人参温中丸良方。
人参　白术　白茯苓　半夏　陈皮　肉豆蔻
右等分为细末，蒸淮枣肉为丸麻子大，朱砂为衣，藿香生姜汤，三五十丸，不拘时候，多服勿虑。
●调中正胃散
治婴孩小儿中脘不和，冒气不正，胃冷伤热，吐逆烦闷，神困力乏，饮食不美，虚弱思睡，睡不安稳，调中正胃散良方。
藿香叶　白术　人参　白茯苓　甘草　陈皮　山药　白扁豆　半夏曲　川白姜
右等分为末，每服一钱水小盏，生姜二小片，枣子半个，煎三二沸服。
●煨附丸
治婴孩小儿积滞吐，胸堂郁结，中脘痞闷，气不舒畅，闻秽呕逆即吐，宜服煨附丸，及温中丸煨附丸良方。
黑附子　丁香
右以水搜附末，裹丁香再用面剂包于糖灰中，煨熟去面为末，生姜自然汁丸如麻子大，每服三十丸，煎姜枣汤下。
●青金丹
治小儿阴阳二气不均，霍乱吐逆，青金丹良方。
水银　硫黄
右和硑令水银不见星只作墨色，取生姜汁作糊丸麻子大，每服十丸至二十丸，用淡生姜汤下。
●豆蔻散
治婴孩小儿虚吐，饮食之间，便作呕逆。盖由脾寒，或哯无时，吐后晕闷，胸膛郁结，上下气逆，宜服豆蔻散，及香朴丸豆蔻散良方。
肉豆蔻　木香　丁香　白术　白茯苓　甘草　藿香叶
右为末，煎藿香枣子汤，调一钱半服之，必效，生姜汤亦得。
●半丁丸
治婴孩小儿痰吐风壅所致，或因感风痰盛，咳嗽作热，烦闷神不安稳，睡眠不宁，可进饮食，或欲饮食，食之即呕。盖由风痰在膈，饮食不下，先服半丁丸，次用正胃散，及正气温中散，半丁丸良方。
半夏　丁香
右将半夏末，水搜作剂包丁香，再以面剂裹煨，令热去面为末，生姜自然汁丸麻子大，每服三二十丸，淡生姜汤下。
●正气丸
治婴孩小儿食伤症，冷逆不升降，呕吐不已，胸膈留停，积滞不化，宜服塌气丸，或一向只作干呕，哕声频作，宜服正气丸良方。
藿香叶　厚朴　陈皮　半夏曲　白术　白茯苓　甘草　干姜　三棱
右为末，炼蜜为丸，如指大，每服一丸，生姜枣子汤化开与服。
●盐豉丸
治幼幼哯乳不上，宜服此立效。兼小沉香煎丸，盐豉丸良方。
咸豉　腻粉
右研丸如麻子大，每服三丸至五丸，藿香汤下，乳头吻亦得。
渴证方仪  ***************************
议小儿渴证。一见唇红如丹，三五分者，即发三五分渴。若七八分红者，即七八分作渴。其有发渴，唇红焦黑者，即久渴虚盛，疾加传极，证候危笃故也。凡小儿有疳，渴引饮不歇，心肺虚热，唇焦舌裂，有泻渴者，肌体羸弱，神困力乏；有痢渴者，虚热积脏，眉皱肚痛，有伤寒候；发渴者，有痞癖虚烦引饮不歇，俱在三焦不顺，五脏蕴热，烦躁昏悸，神情不乐，今分证所受，主治用药。
治小儿三焦虚烦作渴，引饮不歇，宜服三黄丸，如朴硝小许，重作小丸子，煎麦门冬饮下。
治小儿伤寒候，发渴唇口焦干，强燥盛者，竹叶石膏汤主之。
治小儿痞癖作渴不止，大黄灰饼子主之。
治小儿热泻作渴，五苓散如干葛主之。烦热，香薷饮如黄连治之。小便涩闭，水窦不通，煎车前渴王之。用草前末甘草炙二味煎汤。
治小儿疳渴蚋子，麝香丸主之。
喘急证候方仪  ***************************
小儿有因惊暴触心，肺气虚发喘有伤寒，肺气壅盛发喘，有感风咳嗽，肺虚发喘，有因食咸鹾伤。肺气发虚，痰作喘，有食毒热物，冒触三焦肝肺，气逆作喘，喘与气急，同出异名，别之轻重，疾究两端。喘即口开，隘于胸臆，气急即取息短满，心神迷闷盛即如之，喘促不待，传变宜速，降下宽中，补肺利膈，化痰固气，即愈惟有惊喘，暴急心肺，干乱停积不散。金火相克，逆而不实，错乱血脉，击触脏腑，速疗乃瘳，缓即加重，重即传变，变即八候有作。
●八味理中丸
治小儿心肺不和，息数脉急，上下不升降，中膈痞满，郁隘胸臆，坐卧烦闷，神情不乐，饮食不下，八味理中丸方。
人参　甘草　白术　干姜　枳实　白茯苓　五味子
右等分为细末，炼蜜为丸，小指大，每服一丸，淡豆豉五粒，水小小盏，煎至半去豉，通口服无时。
●大效雄朱化痰定喘丸
治小儿因惊发喘，逆触心肺，暴急张口，虚烦神困，大效雄朱化痰定喘丸方。
雄黄　朱砂　蝉蜕　全蝎　地龙　白僵蚕　天南星　白附子　轻粉
右为末，面糊为丸，麻子大，每服三十丸，薄荷茶清送下食后服。
●又方定喘饮子
天麻　防风　羌活　甘草　人参　苦梗　白术　川芎　半夏曲
右等分㕮咀，每服二钱匕，水一小盏，入麦门冬子十四粒，同煎去滓，通口食后服。
●雄黄丹
治小儿齁䶎喘满咳嗽，心胸烦闷，伤热触毒，雄黄丹良方。
雄黄　朱砂　杏仁　巴豆　豉
杏巴豉三味，用米醋半盏，干姜一片，指大煮令，干研成膏，皂角一寸，蜜炙焦先去子，与皮法制，牛胆一分同雄朱与杏膏研令细。
右和入杏膏，面糊为丸，麻子大，每服一岁儿五丸，壮者七丸，三岁十丸，淡生姜汤下。

卷之二十  ——————————————————————————————————————————————————————————————————————————————————————————

疮疹证候方议  ***************************
凡儿所患疮疹，水豆麻子，蚊丁火疱等。诸家之说，或有异同，大抵此证出乎五脏。肺曰：水疱。肝曰：脓疱。心曰：血疱。脾曰：黄疱。肾曰：黑子。小儿不问长幼所出，黑子陷者，最为恶候。或因风吹，或由触毒，皮下隐隐，出而不透，名黑陷子，死者多矣。良由服药，有误冷冰，其内毒不发出，为害甚重。凡疮疹之疾，证有多端，其欲发出之时，或有作热者，不作热者，有惊有掣者，有狂燥者，有叫哭者，有烦躁者，有自汗者，有谵语者，有呵欠者，有遁闷者，有神昏者，有呕吐者，乃缘所发于五脏虚实之不同耳。或谓耳鼻脚梢，中指冷为之验者屡究之，或中或否今得至要妙诀。凡儿作热，有如伤寒候，疑惑之间，不敢直谓者，但者，耳后有红脉赤缕，定是疮疹证候，更无可疑，若发惊不可下惊药，有热不可退热，有汗不可止汗，或吐不可理吐，但顺其表，温其中，自然而发出，或有首尾不可下。或曰：首尾皆可下。众疑谓之非说愚曰：二家所说皆善也。且儿气脉充实，宜微下之，恐作烦躁。若也气虚直不可下，恐泻易脱，如欲利下，即用消毒饮子，七宝洗心散，或四顺清凉饮一二服，以通为度，切不可用真珠丸，及有巴粉之类。并宜禁之，如有热烦躁与顺，大连翘饮加紫草茸，功效但减黄芩。今人才见，疮疹已出未出，便与升麻葛根汤，其性颇寒，只宜少少与服，其或不当者，盖用大过反坏其表。凡服葛根汤，宜加白芍药、糯米、人参、紫草茸、川当归，功效甚良。
议癥瘕痞癖  ***************************
癥伤食得之，痛刺胁肋，心胸烦闷，饮食不下，吐逆恶心，久不医治，渐成癥结。又曰：食结。
瘕，伤血得之，胸膈郁闷，痛引少腹，时或攻筑，上抢心胸，虽不阻食，肌肉不生，久而不治，渐成瘕结。又曰：血结。
痞伤气得之，心腹膨胀，肚大胁满，痛刺往来，注在左肋，面黄肌瘦，倦怠无力，久而不治，渐在痞块。又曰：气块。
癖伤积得之，其证如肠澼之疾，便利无度，滑不成粪，似痢非痢，似虫非虫，腹肚干痛上筑，心胸满闷，久而不治，顽结不散，复结成块，有类痞状。
以上四证皆作，寒热有如疟候，一般悉由伤及五脏，惟痞癖左胁肋块，其气结聚，男女皆在左胁，曰：证大同小异。凡治寒热，先以梨浆饮进，一二服退其寒热，其寒热已消去，三五日后方可与服，磨痞丸即日日频频与服癥瘕之疾，只与三棱丸下去积毒，以通为度。
●人参萝卜饮
治小儿痞癖，因食砒药丸子，作渴烦躁，头面浮肿，腹肚紧胀，喘促坐卧不得，肌体羸瘦困乏，寒热尚在，宜服人参萝卜饮方。
白术　苦梗　甘草　人参　麦门冬子
右等分为末，每服一大钱匕，取生萝卜汁半盏，煎至半候，冷与服。
●豆蔻草果饮子
治小儿痞气未解，重复取利，致之虚乏，腹肚㽲痛，不思饮食，面目虚浮，强食呕吐，宜服此方，豆蔻草果饮子良方。
肉豆蔻　草果　槟榔　绵黄芪　白茯苓　白芍药　白术　甘草　陈皮　半夏曲
右㕮咀，每服二钱匕，生姜三小片，乌梅半个，枣子一个，用藤纸包裹，蘸湿煨，令香熟去纸，用水小小盏煎至半，去滓，通口空心食，前两滓并煎，兼与小沉香煎丸，服之功效。
眼患证候方议  ***************************
凡小儿患眼皆由热毒得之，方药甚众，惟有斑疮眼患。此疾最为恶候，若有是疾皆由，儿病不谨口腹，或斑疮，方愈便与食毒散热，热毒入肝肾之间，便作肿痛，羞明怕日，眵泪难开。毒者谓其炙爆腌藏，油面白卵，黄牛母猪，米醋鲑鲞，鲊酱鸡羊鹅鸭，虾蟹鱼鳖，腥膻鳝鳗，飞禽包气之属，悉为斯咎，及至热退痛止，睛中白翳已生，或一只两晴随其轻重得之，宜速与疗。
●透关散
治小儿斑疮初作，眼患痛涩，羞明怕日，出泪频多，或已觉渐成白翳子，宜用神效透关散良方。
荜澄茄
右为细末，每以少许吹入鼻中，于食后频数吹之，诸证皆可用之。
●大效点明膏
治斑疮眼患只在百日内，治之容易，久即气定，难以疗理大效，点明膏良方。
覆盆根
右掘取土，中根净洗，捣取粉澄滤令细日干，每用蜜和，以少许点白丁上，令其自消自散，日二三次点用。
●至妙立消膏
治小儿眼患初作，粟医浮医，或来或去，渐发差大，侵睛减明，至妙立消膏良方。
雪白食盐
右以大灯心点盐，轻手指定，浮医就龊，凡三五次，点见效令，子勿惊恐，不疼痛亦不碍人多，投之勿虑，屡用克效。
●生干地黄汤
治小儿疳蚀眼患，闭合不开，羞明怕日，及至开眼有如内障，朦朦失所宜，服生干地黄汤方。
生干地黄　熟干地黄　麦门冬子　川当归　枳壳　杏仁　防风　甘草　赤芍药
右㕮咀，每服一大钱，水小小盏，以黑豆七粒，煎至黑豆熟，去滓，通口服。
●小防风汤
治小儿热毒眼患，小防风汤方。
大黄　山栀子　甘草　赤芍药　川当归　防风　羌活
右等分㕮咀，每服二大钱，水小小盏，煎至半，去滓，通口服食后。
●小流气饮
治小儿风毒眼患，小流气饮方。
蝉蜕　甘草　羌活　天麻　川当归　赤芍药　防风　大黄　脑薄荷　杏仁
右件等分㕮咀，每服大钱，水小小盏，煎至半，去滓，通口食后服。
●小菊花膏
治小儿积毒眼患，小菊花膏良方。
黄连　黄芩　大黄　菊花　羌活　苍术　荆芥穗　防风
右等分为末，炼蜜为膏，尾指大，每服一饼，细嚼白汤下。
总议小儿眼患  ***************************
议曰：除疳蚀斑疮二证，外皆由五脏所积热毒而作。又有胎内受气乘母，所食热毒稍长，因毒相触，忽作障瞑，不由肿赤热毒积成其候者，此等决定难医。若加寒凉之药，坏害尤甚。若赤肿眵泪疼痛，医膜谨谨与忌，其热毒之物，清心凉肝，顺气行血，解热散毒，认证泻脏，常宜用四顺清凉饮，随风热毒所发，轻重加药与服，万一克效，不必执殢方药，指证攻疗。盖小儿无患气眼，所患即与大人不同，至重者，谓赤肿等俱作。宜与利下，即便解散，若有瘀血，眼胞内外四维肿盛，即从鼻中取出败血，立愈。既无气眼不作攀胬，虽有赤脉贯睛，亦是热毒所致，即不可钩镰针割，凡当利下，并以大黄药洗心散之，属乃佳。
治诸病杂方  ***************************
●石韦散
治小儿热淋沙淋石淋石韦散方。
石韦　海金沙　木通　滑石
右为末，水小盏，煎至半，通口服。
●桃红丸
治小儿咳嗽，痰涎壅盛，或作喘急，桃红丸良方。
天南星　白附子　川乌　石膏　地龙　白矾
右为末，自然姜汁，搜丸麻子大，朱砂为衣，令半红半白，每服三五十丸，淡生姜汤下。
●犀角地黄膏
天门冬　麦门冬　白茯苓　茯神　生地黄　前胡　柴胡　人参　玄参　甘草　川芎　天麻　防风　羌活
右等分为末，煆金墨一挺，留性，炼蜜丸如麻子大，金箔为衣，每服一粒，薄荷汤化服。
●丹毒至效散
治小儿一切丹毒及龙带发作，至效散方。
黄丹　朴硝　赤小豆
右研令匀，井水调，以鸡毛刷立效。
●犀灰散
治小儿心经虚热，小便涩痛，筒管内疼，不可忍者，犀灰散良方。
蚕蜕纸
右烧留性为末入麝，每服半钱匕，灯心汤调。
●磁石散
治小儿汤火伤磁石散方
景德镇瓷器
右打碎埋灶内，炭火铺上，经一宿取出，放地上出火毒碾为末入黄丹，调传汤火伤处。
●茆根汤
治小儿伤寒后有一证，忽然鼻中出血。五七岁以上至大人亦有此作，名红汗。谓不鲁解表，其汗出血，故纵鼻出者，自解茆根汤方。
生地黄汁　生蜜　酒
茆根一握，捣煎汁如稠糖。
右共煎取一盏相和，温服小小半盏，立效。
治小儿心肺蕴热，及心血妄行，鼻衄出血不止良方。
上将故藤纸被一片，作捻子包麝，烧熏入鼻，或吹入鼻中，又令患人吸呷尤佳。故藤纸被至，旧亦得，或烧纳小瓶中留性，每服二钱，入麝酒调服极妙。
●木舌金丝膏
治小儿心脾受热，唇口生疮，仍治慕口　鹅口　重舌　木舌。以上皆系心脾热，并宜用下项药传脚心，次服连翘饮子，仍与金丝膏刷口内舌上功效。
吴茱萸
右为末用酽米醋调，涂脚心，更以纸贴糊粘传之，立效。
又有重腭一证，于上腭令生一肉如指大小，赤肿，妨食及吻乳，斯由热极而作，速宜下之，不尔热毒流咽喉，加其肿塞，闷绝而蜕，宜服疏风散下之。
●生肌散
治小儿脚肿生疮，及诸疮口不合者，生肌散方。
真地骨皮　五倍子　甘草　黄柏　黄连
右为细末，干掺疮上，以粗末用沸汤泡，蘸洗干处，津液调传。
●大效金丝膏
治小儿口疮方
黄丹　生蜜
右相和深，瓯盛甑内，蒸令黑为度，每用少许，鸡毛蘸刷口内。
●天南星丸
治小儿痰多哮呷，喘急咳嗽，天南星丸方。
天南星　半夏　白矾　雄黄
右为末，煎熬皂角膏为丸，入少许面作糊丸如麻子大，每服二三十丸，淡生姜汤送下。
●通关散
治乳幼被母鼻息吹着儿囟，令儿鼻塞，不能食乳，通关散良方。
香附子　川芎　荆芥　白僵蚕　细辛荃　猪牙皂角
右为末，取生葱白去须，捣调药涂囟门上。
●秘传头痜疮方
吴茱萸盐腌者佳，如无，以口盐浸一二日。
右为末，酽末醋调刷传头上，大人肩蛆疮，用之立效。
●茱连丸
治小儿夏月暴泻注下，茱连丸方。
土黄连　吴茱萸　陈皮
右为末，水煮面糊为丸，如麻子大，每服二十丸饮下。
●摩风膏
治小儿遍身疥瘙痒，摩风膏方。
苦参　历青　芜荑　黄蜡　巴豆　轻粉　真麻油　蝎
右同油煎至巴焦，滤去所煎物，入轻粉和匀，传疥功效。
●姜黄散
治小儿血淋方
姜黄为末
右每服半钱，用红酒调下，连二三服，以通为度。
●小牛黄丸
治小儿膈热，痰涎稠盛，心神不宁，睡不安稳，烦躁怔忪，四体作热，宜与服之。但觉惊风痰热常服功效。
干葛　甘草　黄芩　防风　麝　山栀子
右为细末入麝和匀，如皂子大，炼蜜为丸，常服薄荷汤化下。
●四圣汤
白术　人参　白茯苓　甘草
治久吐胃寒，加石连子木香黄芪，名生胃散。
治呕呕哕哕不止，加白扁豆薏苡仁藿香，名银白散。
治胸膈烦闷，冷热不调，痰涎咳嗽，不美饮食，日夜壮热，加知庄具庄乌梅干姜，名宽中散。
治腹肚疼痛，加陈皮、青皮、枣子、生姜，名温中散。
治夜啼烦躁，腹肚冷痛，加沉香、朱砂，名镇心亏邪散。
治表里虚弱，时气作热，欲传疹候，加细辛栝蒌，名惺惺散。
治脾寒胃热，阴阳不顺，温壮常作，加滑石、地骨皮，名六神散。
治霍乱吐利，神不安稳，加藿香丁香，名藿香散。
治脾胃虚弱，饮食不进，加制厚朴、陈皮等分，名平胃散。
治吐食，不纳谷气，加丁香、半夏曲，名益神散。
治脾胃久虚，不纳食频吐，或泻不止，加肉豆蔻、青皮、天台乌药，名理中散。
治热泻水谷不分，加瞿麦、车前子，名导赤散。
治虚热寒躁，安神定志，加犀角、川芎，名安神散。
治心气不足，神情恍惚，加石菖蒲、石莲肉、石膏，名补心散。
治体热夜啼烦躁，加白附子、全蝎、腻粉，名清神散。
治脾虚肌瘦神困，面无颜色，食不克化，肠胃久寒，吐逆无时，加黑附子、枳壳、吴茱萸、麦蘖、细辛，名温脾散。
治霍乱吐逆，或肠鸣自利，腹肚疼痛，加川白姜，名人参散。
治伤寒身热，头痛烦渴，加麻黄、干葛、天麻、朱砂，名解肌散。
治心神不宁，惊悸烦赤瘈痴，加朱砂、羌活、防风、天麻，名镇心散。
治脾胃虚弱，腹肚泄利，调中进食，加诃子、陈皮，名益黄散。
治虚积痢腹肚，痛里急频，并加陈皮、罂粟壳，名调中散。
以上二十一证，所加药味并有详载，集著其善，以显其功，乐哉！契圣达理，岂可遁诸理。

跋  ——————————————————————————————————————————————————————————————————————————————————————————

丹波元胤跋  ***************************
活幼口议二十卷，元·曾荣世撰，见于焦竑《国史经藉志》。余家旧藏钞本，仅八卷，文理讹舛，殆不可句。弟KT庭尝从朝鲜国《医方类聚》中录出成编，余谓是书所载，自其诊视，理疗之法，以至于平素鞠养，保摄乳哺，嬉戏谆二乎。议之甚详，使怀抱中物，免为朝菌夏虫。其幼幼之心，可谓笃矣。世荣又著有《活幼心书》。杨仲叔序称衡邑遭灾，连甍巨楝，数千室俱煨烬。其书板有好事者，纳诸池中，而得无恙。以为天心之使然，良有以也。乃若是书，亦当神物拥护者，不宜付于阙如之叹矣。后阅十余年，今秋七月，叔父蒨园启持竹洞后，人人见友雪所藏足本，而被借惊喜之余，速录一通，以传家。于是乎感世荣慈念之所存果，不至湮灭，而喜余前言之足以惩矣，记其颠末如右。
文政庚辰孟冬二十有二日东都丹波元胤识于柳沜精