
序一  ***************************
甚哉，医道之难也！医莫过于妇人，而妇人之最重者产育，盖人道所自始，而性命之攸关也。余少曾读岐黄书，恨未晰其奥。后与历代名医游，闻其谈论精妙，心窃悦之。袁子化龙精妇科，从游者百馀岁矣，而其术未得传于人间，兹以职为岐黄校书，与岐天师、雷公辈熟探精义，合考之，并自出心裁，成为一帙，命曰《生生宝录》。其志胎产，门分类别，详哉！其言之也，于戏！袁子之术不传于生初，而传于后世，且能寿之万世，而为利益于万世。吾于其书成之日，不胜欣欣焉，爰缀数言以并卷首。
道光五年孟夏吕道人书于沩西扪星楼

序二  ***************************
医有一毫发之未明，不可以言精。一人也而折肱三，一家也而历世三，然后精于一科焉。而古今不数数也。袁子以其术通仙，而于妇科尤精。盖童学之，壮习之，老谙之。仙后又从而神明之，一人之身已历数百载，较之三十年一世，几数十世矣。常悯人世胎产，糊乱用药，至于一命损二，思有以救之，乃集为《生生宝录》一编，简而赅，详而尽。袁子之术，袁子之仁也，青鸟中之慈母也。世之读其书者，其呼之为众母也可。
道光五年四月二十日孙思邈题

序三  ***************************
医有意亦有时，意则人各能通，时则今古互异。古时人禀气厚，故体气不同于今时，而医者之意，亦随时变矣。妇人科，尤医之意度居大半者也。妇人莫重于胎产，而古书所论与今无殊，古书制方与今宜异，何也？人禀气不同，而药性亦因其地气之厚薄殊耳。古方用人参，动至数两，今虽百金，中人之产，不能购其半，故此书因药性之近者易之。至于清凉之味，攻伐之品，今人不能受者多矣，故悉从删改。其纯用古方则曰「古」，有所变更则曰「参古」。其出各高贤心见与己见者，各注方下，非好变古而自作古，乃意之所到者，问之古人当亦首肯也。书成，自述己意于首。
袁道叟自记


卷上·胎前门  ——————————————————————————————————————————————————————————————————————————————————————————

十字真言  ***************************
一曰：节嗜欲。妇人火最易动，火动而命门伤，胞系不固，且有孕犯房事，令胞大难出，生子多病夭。节欲所以固精而养肾。
二曰：节劳逸。富贵之家深居晏处则过逸，贫寒之家朝夕操作则过劳。凡逸致难产，筋骨不活也。劳易堕胎，血脉多损也。节劳逸所以固筋骸，舒血气以养肝。
三曰：节起居。古人云：常近诗书，行正事。妇人多不识字，安问诗书，德在顺从，有何行事？惟不登高临深涉险，毋近秽恶，毋多谐谑，节起居所以养心。
四曰：节饮食。饮醇酒散血、耗气、乱性，食禁物令母子不安，遇醉饱饥渴皆失事。惟淡泊为主，节饮食所以养肺与脾。
五曰：节闻见。闻歌唱戏语令淫心生，闻斗殴骂詈令怒心生，闻金鼓走马刀兵令惧心生，惟闻读书雅乐声令人心正而生喜。见异物怪气人，见龟蛇兔令生子不全，见人血迹令人生警，见杀戮令人心暴；惟书籍金玉令人心正而悦节。闻见所以养意。
以上各条皆集古格言，妇人多不知，惟知理父兄丈夫，时讲明其未尽者，可以隅反。

胎前总论  ***************************
妇人血气和乃有子，及孕而有病又曰血气不和者，何故？此盖脏不平也。胎之受养有月数，脏之递传有乖违，以故生病。凡一切六淫七情之属，又从而中伤之，是以治之宜按月数及时令，又必详审其性情起居，而后无不效之。药略集古方加以群仙高见，并参末议集为一篇，以行于世，慎勿略之可耳。志胎前。

论娠妊经脉主治及逐月养胎法  ***************************
娠妊一月名怀胎，系足厥阴肝脉养之。饮食精熟，酸羹受御，食宜大麦，毋食腥辛，不为力事，寝必安静，无令惊恐，是以固其血。
二月名始膏，胎始结，足少阳胆脉养之。毋食辛臊，居必静处，房事勿犯，是以固其精。
三月名始胎。手心主包络脉养之，毋悲思惊恐，此时形象始化，因感而成，宜养母体气，以正子形。养母心志，以正子德。此为胎教。
四月始受水气以成血脉。手少阳三焦脉养之。食宜稻，羹宜鱼，此时见六腑顺成，当静形体和心志，节饮食，是谓盛血气以通耳目。
五月始受火精以成气，足太阴脾脉养之。调五味以和阴阳，毋遇饥饱，毋食乾燥，毋自炙热，毋太劳倦，沐浴沉衣，深居晏起，厚衣服以避寒殃，是谓养气以足五脏
六月始受金气以成筋，口目成，足阳明胃脉养之。调五味，进甘美，毋太饱，身欲微劳，毋静处，是谓变腠理纫筋，养力以坚背脐。
七月始受木精以成骨，皮毛生，手太阴肺脉养之。食宜稻粳以密腠理，劳身摇肢以运血气，居处必燥，饮食避寒，毋大言号哭，毋薄衣洗浴，是谓养骨以坚齿。
八月始生土气以成肤革，九窍成，脏腑具，手阳明大肠脉养之。毋食燥物，毋辄失食，和心静气，毋忽大起，是谓密腠理以光泽颜色。
九月始受石精以成毛发，儿续缕皆成，百节毕备，穀气始入于胃，足少阴肾脉养之。饮醴食甘，毋处冷湿著灸。衣缓带自持以待时，是谓养毛发以致才力。
十月受母，诸脏气脉之养，备五脏得气，六腑通灵，纳天地气于丹田，关节人神皆具，待时而生矣。
前集巢氏、陈氏、徐氏诸说，手足六脉养胎之法，皆准于天地四时，如肝胆为一脏一腑表里之经，属木旺春为四时首，故经养始此，历夏火秋金冬水而气备。惟手太阳手少阴心脉为君，尊而无为。至于胎繫于肾，为母子真气所关，养至肾而胎全矣。凡养胎之脉，不可针灸其经，医者按图考明，幸勿造次。
此但载饮食起居所宜，诸忌则详后章，兹不赘。
●食忌
妨母者：食茨菰消胎气，食驴骡马肉遇月难产，豆酱合藿香食堕胎，食蟹横生，食猪肝血败血，鸡子合桑椹食倒生心寒，食一切辛热物胎热，食冰浆绝产，食无鳞鱼难产。多食猪肚致胞大难出，多食鸡致胎热。
妨子者：鸡子合糯米食令子生寸白虫，食牛肉缺齿，食兔肉缺唇，食犬肉无声，鲤同鸡子食生疳多疮，食羊肝多厄。食龟鳖虾膜缩头短项，食蚌背曲口噤，雀肉同豆豉食面生黑子，食姜生岐指，雀肉下酒子淫，食山羊多病，食菌致惊风，食雀脑令儿雀目。
●药忌
蜈斑　水蛭　虻虫　乌头　附子　天雄　野葛　卫矛　巴豆　牛膝　薏苡　桃仁　代赭　芫花　蟹麝　大戟　蛇蜕　蜈蚣　牙硝　芒硝　肉桂　丹皮　槐花　南星　半夏　牵牛　皂角　瞿麦　通草　茅根　雄黄　雌黄　乾漆　蜃砂　莪术　三稜　凌霄　麦芽　商陆　乾姜　地胆　地胆　水银
●起居忌
起居不慎，最易伤胎破产，今集诸说而详之。勿乱服药，勿过饮酒举重物，此惜身之道。勿登高临深涉险，勿入巷庙见狞恶神像，致心大惊，非独难产，且子多癫痫。勿向非常地便溺，恐触异气。勿观剧及残疾奇怪之人，与并鸡走狗弄猴百戏，令心散感异。勿多睡时常行动。勿过劳力，使肾气不足，生子解颅。衣食勿太温饱，令脾胃不和，营卫虚怯，子必羸瘦多病。又凡修造有犯胎气，皆能堕胎损子。刀犯形残，泥犯窍塞，打击者色青黯，缚系者筋拘挛，此等应如影响，切宜避之。
附：载六甲胎神月日所佔方位，切忌修作，犯之有损胎孕
正月（休房）　二月（忌房）　三月（堂门）　四月（灶厨）　五月（休身）　六月（仓休）　七月（磨碓）　八月（户厕）　九月（房门）　十月（休房）　十一月（灶炉）　十二月（休房）
天干占：甲乙日佔门，乙庚日佔碓磨，丙辛日佔厨灶，丁壬日佔仓库，戊癸日佔房休。
地支占：子午日佔碓，丑未日佔厕，寅申日佔炉，卯酉日佔大门，辰戌日佔鸡栖，己亥日佔休。
合日辰干支并论，如甲子日佔门与碓是也。馀日仿此。
例言：胎前养血气而已，古人作佛手散，其理至精而未能尽者，以用者不知按月及审时观人故也。今此一编，至为详尽稳洽。凡一切稍犯胎气之药不录，非不谓有故无殒也。王道之治能生民，霸者之民非不强，而生息蕃+庶难矣，用者慎之。

胎前方  ***************************
●佛手散（即芎归汤三两）　治一切胎前产后危急之症，安胎最稳，催生最速。
当归　川芎（二两）
四次煎服。
●川芎探胎法　月经三月不行者，以此探之。
真雀脑　川芎
不拘多少为末，浓煎艾叶汤空心泡服。遇二三时腹内微动是胎，否则经滞。
●安胎散　治胎动不安。
焦白术　当归（酒洗。各一钱）　黄芩（钱半，酒炒）　炙草（三分）
水煎服。腹痛，加炒神麴五分；气虚泄泻，加蜜玉竹二钱，陈皮去白五分；潮热，加酒炒红胡一钱；气上逆，加枳壳炒三分；
●安胎散（景岳）　治卒然腰痛下血。
熟地　艾叶　白芍（酒炒）　黄耆（炒）　阿胶（米粉炒珠）　当归　炙草　地榆（各一钱）
姜枣引，水煎服。
●四物汤　统治胎前产后，及胎漏恶阻等证。
当归（酒洗）　熟地（各三钱）　川芎（一钱）　酒白芍（钱半）
水煎服。本方加阿胶二钱艾叶醋炒钱半，名胶艾四物汤。
●《千金》保孕丸　治怪堕胎常服可免。
杜仲（四两，用糯米炒去丝）　川续断（二两，酒洗）
共为末，山药糊为丸梧子大，空心米饮，每下八九十丸，忌酒醋恼怒。
●运生散　临月服十馀剂，易产。或加砂仁枳壳，兼别证以意增减。
大腹皮（酒洗晒乾）　陈皮（去白。各八分）　蜜玉竹　当归（各二钱）　焦白术　酒白芍　炙草（各一钱）　苏叶（五分）
水煎服，临产时加青葱五根，或葱白七寸，或黄杨尖七枚。春加川芎，夏加黄芩，秋加福泄，冬加砂仁。气虚倍玉竹、白术，气实加香附、陈皮，血虚加当归、熟地，形实倍苏叶，性急多怒加黄连、柴胡，热甚加黄芩，湿痰加滑石、半夏，食积加山楂，腹痛加枳壳、木香。
●泰山磐石散　治妇人血气两虚，或肥而不实，或瘦而血热，或肝脾素虚，倦怠少食，惯堕胎者。
蜜党参　蜜耆　焦术（各一两）　熟地　当归（各两半）　续断　炙草（各五钱）　川芎　黄芩（酒炒。各八钱）　酒芍（六钱）　砂仁（二钱，炒研泡服）
米三合，共作末，服无时。如有他证，加减如上达生散法。
●安胎饮　妊娠五七个月，多服可保全产。
条参　焦白术　当归　熟地　川芎　酒白芍　陈皮（去白）　炙草　黄芩（酒炒）　苏叶（各一钱）
姜引水煎服，一方有砂仁，以上皆集古方。

逐月养胎方  ***************************
〔一月〕
●乌雌鸡汤（参古）　阴阳新合，寒为痛，热多惊，腰痛腹满，胞急卒有。
乌雌鸡（一双，治如食法）　茯苓（二两）　阿胶珠（一两）　吴萸（三钱，滚水泡）　麦冬（去心）　焦白术　酒白芍（各五钱）　生姜　蜜党参（各一两）
煮鸡取汁，下药布袋，绞去滓，加无灰酒一斤，入阿胶熬尽，忌铁，不时服。
●安基饮（袁）　治饮食不进，神气不调，睡多梦，口小渴，甚见恶阻。
酒白芍　茯苓　当归（各二钱）　炙草　川芎　薄荷（各一钱）　焦白术（钱半）　枳壳（八分，炒）　红胡（六分，酒炒）
水煎服。此养在肝克脾，若舌乾口苦，加酒黄芩钱半。身有寒热，羌活一钱，倍用红胡，此时宜食粥。
●固胎胚汤（高参古）　治伤胎（如跌仆惊犯腹痛卒有所下。下言伤胎仿此）
酒白芍　白芷（各一钱）　黑枝仁（五分）　甘草（一钱）　元参（钱半）
水煎服。若吐血、衄血，加黑荆芥一钱。
〔二月〕
●艾叶汤（参古）　治阴阳踞经，有寒多壤，有热萎悴，中风寒有所动摇，或心满脐下悬急，腰背强痛，卒有所下，乍寒乍热。
艾叶（醋炒）　当归（酒洗）　黄耆（酒炒各二钱）　丹参（酒炒八分）　羌活　甘草　阿胶（米粉炒成珠。各一钱）
姜枣引。水煎服，日二剂。
●扶母益真散（袁）　治口吐清水，饮食少进，爱酸冷者。
焦白术（五钱）　茯苓（八钱）　蜜耆　生耆　川芎（各二钱）　制首乌（三钱）　当归（四钱）
共研末，不时泡服。如吐痰，加淮药六钱（炒）。气滞痛，加陈皮（去白）钱半，红胡（酒炒）钱半。
●金鸡出谷汤（雷）　治伤胎，练金而散之，使不伤木，出谷保其土（故名）。
黑姜灰　栀子　秦艽　杏仁（去皮尖，各一钱）　种萝卜兜（一个）　白菜子（炒香，钱半）　银杏仁（五粒）　吴萸（二钱，水泡三次，又用黄连煎水炒三次）
研末作散，或作丸，以芎归汤吞服。
●豁达散（袁）　治心闷不乐，若有哭泣之状，饮食时多时少，白带不止，颜色若浮。
枯黄芩（酒炒）　当归（酒洗。各钱半）　陈皮（去白）　苍术（制）　山通（各八分）　大腹皮（姜水洗）　枳壳（麦炒。各一钱）　志肉（甘草水泡五分）　茯苓（三钱）
萱草引。水煎服一剂，不愈加酒白芍二钱再服。又或用五倍料米饮和为丸，萱花煎水吞。
〔三月〕
●茯神汤（古）　治伤胎。
茯神（三钱）　龙骨（煅，一钱）　蜜党参　当归（酒洗。各三钱）　阿胶珠　丹参（各钱半）　炙草（一钱）　赤小豆（百粒）
大枣三枚引，此时并宜常服千金保孕丸（方见卷首）。腰痛，加桑寄生二钱。
●胎惊散（参古）　治惊恐忧愁嗔怒，倾仆动经，腹满绕脐苦痛，或腰背痛卒有所下。
延胡（酒炒，二钱）　熟地　枸杞（盐水炒）　杜仲（盐水炒）　甘草（各一钱）　当归（酒洗，二钱）　酒白芍　川芎（各钱半）　木香（五分，另磨）
苏叶引。水煎服，一方用红枣益母草。
●引火能丹（袁）　治寒证面目青，腹微痛，四肢青而冷，大便青。
吴萸（水泡）　淮药（炒黄，各二钱）　当归　茯苓　焦白术（各三钱）　橘红（酒炒，一钱）　砂仁（三分，炒研泡服）
陈米引。煎服二剂。腹胀，加大腹皮，或用三料陈米糊丸。
●水虎丹（袁）　治热证舌乾口苦，小便黄赤，衄血吐红，痰塞。
桑白皮（去油，二钱）　生地（酒洗）　当归（酒洗。各三钱）　连翘（去间）　桂心（酒炒）　白芷（各一钱）　生白芍（钱半）　升麻（酒炒三分）
姜引。水煎服。腹胀，加大腹皮，姜水洗，粗筋一钱。
〔四月〕
●调中汤（参古）　治伤胎。
焦白术　当归（酒洗，各二钱）　酒芍　川芎　靳艾（醋炒）　甘草　续断（各一钱）　厚朴（姜水炒，夏月用一钱，余月五分）
煨姜一钱，为梅三个引。水煎，童便对服。
●归原散（高）　治跌足惊胎，嗳清水不止。
陈米（炒）　当归（酒洗。各二钱）　续断　酒芍（各一钱）　木香（三分）　茯神（钱半）
大枣三个去核引。午后煎童便对服。一方加荆芥穗、香附各二钱，俱用童便炒七次，温服。
●菊花汤（古）　治有寒欲呕，胸满恶食，有热，小便如淋，脐下苦急，中风寒，颈项强痛寒热，或惊动身躯，腰背腹痛，胎上逼胸，卒有所下。
菊花（鸡子一大团）　麦冬（去心）　熟地（各二钱）　元参　红胡（酒炒）　甘草（各一钱）　当归（酒洗，三钱）
姜一钱，枣四个。泉水煎，日服一剂。
●如意散（高）　治心慌心恐。
茯神　大腹皮（姜水炒）　福世（盐水炒）　正芎（各一钱）　续断（钱半）
靳艾一撮，乌梅三个，泉水煎服，二日一剂。一方远志代续断。
〔五月〕
●阿胶汤（古）　治有热头晕心乱，呕吐有寒，腹胀痛，小便数，卒有恐怖，四肢痛，寒热，胎动无常处，闷顿欲仆，卒有所下。
阿胶珠（四钱）　麦冬（去心）　黄芩（酒炒。各一钱）　当归（酒洗。钱半）　酒芍　元参（各一钱）　吴萸（泡五分）　旋覆花（二钱）
生姜三片引。水煎服，一方用志肉一钱，化青二钱，去阿胶。
●厚重汤（孙）　治虚中有热，胎动欲堕。
生地　熟地　当归（酒洗。各三钱）　杜仲（盐水炒）　酒芍　续断（各钱半）　淮药（二钱，炒）　红胡（酒炒，八分）　青皮（六分）　炙草（一钱）　枸杞苗（四钱。切如谷大，米汤蒸，蜜炒乾）　竹茹（一钱）
生姜一钱引。作散，或汤或以米饮和为丸，米饮吞。虚汗，加银柴胡钱半（酒炒）去红胡。气急腹满，加大腹皮（去白）、陈皮（各一钱）。
●安中饮（古）　治伤胎气，三五七月易堕，土火不足，法宜清火逐淫。
黄芩（酒炒）　生地（酒洗，各三钱）　川芎　酒芍（各二钱）　五味（火炙）　草蜜条参（各一钱）　当归（四钱，酒洗）　麦冬（去心，五钱）　大麻仁（酒蒸，二钱）
生姜、大枣引。此方身体沉重，卒有所下，咳嗽烦渴，体实者宜之。若体虚者，用安胎饮、磐石散（二方载卷首）。
●因因保生汤（袁）　治妇人素有热，舌乾，口渴，口苦，身微热，无津，白带下，体壮，或染外热。
吴萸（泡，二钱，又用黄连钱半，煎水，炒后，并将黄连合煎）　青皮　陈皮（去白。各一钱）　甘草　麦麸　元参　石斛（各二钱）　黄芩（二钱略，用酒炒，热甚生用）
车前草引。
●麦门冬汤（古）　治惊怖寒热，手足痛肿，腹胀痛，忽有所下，如欲产然。
麦冬（去心，二两）　洋参（三钱，姜蒸熟）　炙草（一钱）　生地（五钱）　黄芩（酒炒）　阿胶珠（各一两）
姜枣引，煎服。本方加益母草两半，白蜜五钱，白芷三钱，名益母安中饮，治同而效速。气滞痛胀，加香附八钱，醋、盐水各炒一次。
●老寿星汤（古）　治卒如惊恐，歌哭见怪，似痰非痰，面赤舌青，若中风寒状。
生白芍　麦冬（去心）　当归（酒洗。各三钱）　淡竹叶　连翘（去间）　防风（各钱半）　五味子（十粒）　麦米（五合）　黄芩　秦艽　黄连（均用酒炒）　胡椒（研。各一钱）
以猪肺四两煮汤，去肺及油沫，入药煎去滓服一剂。
〔七月〕
（七月病多不能备载，但将可以堕胎之证。开明此时有正产者，有试痛者，有转胞者，凡此皆不常，不可慌急临盆，但服佛手散、安胎饮，静待而已。二方载卷首）
●葱白汤（古）　治忽惊恐动摇，腹痛卒有所下，手足厥冷，复如伤寒，烦热腹满，气短口苦，项腰背并强。
葱白（三四寸，长者四根，短者六根，南方不用四季葱）　黄耆（酒炒，四钱）　当归（酒洗，四钱）　秦艽（酒炒，一钱）　黄芩（酒炒，钱半）　麦冬（去心，二钱）　旋覆花（酒炒，四钱）　甘草（一钱，四分）
老姜、桑白皮引。少加酒煎，药捣葱白泡服。
●疏尊饮（高参古）　治骨软如瘫，腹如裹急，腰痛胎欲堕。
生地　熟地（各三钱）　骨碎补（酒炒）　福泄（盐水炒。各一钱）　苏枝（三钱）　枝仁（炒）　苦参（各五分）　陈皮（去白，二钱）　枸杞苗（三钱，切如谷大，米汤蒸透，用蜜炒乾）　苏兜（二个）　织布棉纱尾（一两）
水煎服。欲呕，加稻草根二钱。
●七宝生生散（袁）　治伤胎亦可，治正产等证。
银杏仁（六粒）　杏仁（去皮尖）　龙眼肉（各十粒。去核）　大枣（去核，二十粒）　枣仁（一钱，炒）　胡桃肉（三个）　乌梅肉（五个）
共研作丸（三四十粒），龙眼包之，亦可将紫苏兜梗枝叶全者一本，另煎水，每次煎川芎一钱，当归二钱，对以紫苏水吞丸十粒，天气燥服七八丸。
〔八月〕
●天成玉液丹（袁参雷）　治目眩头晕口苦，寒热身痛四肢胀。
升麻（五分）　红胡（酒炒）　白芷（各一钱）　黄芩（酒炒）　续断（各钱半）　桔根　甘草　薄荷（各一钱）　酒芍（二钱）　羌活（一钱）
姜引。水煎服。
●地平金锁丹（雷）　安胎止漏，治腰脐足痛，有所下，烦满不食。
独活　栀子　淮药（炒）　黄耆（酒炒。各一钱）　厚朴（姜水炒）　黄芩（酒炒）　杜仲（盐水炒。各钱半）　当归（酒洗，二钱）
冬青木根引。水煎服。
●海龙塞开汤（袁）　治伤胎。
白芥子（炒钱半）　连翘（去间）　麦冬（去心）　福泄（盐水炒）　甘草　川芎（各一钱）　延胡（八分）　杏仁（去皮尖。五粒）　五味（十粒）　枸杞（酒炒，二十粒）　当归（酒洗。三钱）
煎水，泡通大海一粒服，此时亦能生，而成人如七月法治之。
〔九月〕
（九月正生矣，即不生不远矣，服济生丸可。预备临产药以待）
●阳升丹（袁）　治腰膝痛，头晕，目如见鬼，妄言妄行，非痰病。
当归（酒洗，二两）　黄耆（酒炒半，蜜炒半）　川芎（各一两）　防风（二钱）　酒白芍　麦冬（去心，各五钱）　花粉（一钱）　神麴（钱半，炒）　羌活（三钱）　杜仲（盐水炒）　续断（各四钱）
水煎。用佛手柑捣烂作三次泡服，如无鲜者即以市中佛手片入药煎服。
●济生丸（于氏新方）
枳壳（炒）　生地　熟地（各三钱）　川芎（一钱）　补固脂（酒炒）　青皮　酒白芍（各二钱）　小茴（一钱炒）
共研末，用东流水浸一宿，又以东流水煮灰面半斤，倾入先浸药内，搅令稠如糊，再以黄芩酒炒末钱半，当归捣如泥五钱，合而捣作丸。
〔十月〕
（十月治法同九月，当归补肾行气，方无一定，不可殚述。伤胎服佛手散，载卷首，此时勿妄用药〕
此为平常无病妇人而设，故凡中风寒及外感之病皆不录。至于胎前杂病，症数不一，临时延医治之，聿有成书，不难推考。此集药味，务宜平稳，一切有犯胎气之药概不收入，为不行医不知药性而设。若有故无殒，在善医者慎用，兹不赘。又世有过月不产者，方证载后。
〔十一月〕
胎孕十一二三四月而生，常事也。前人但云气血养胎，有馀而会，不立一方，何哉？不知胎受气既足，自然瓜熟蒂落，何能久处腹中而闷坐数月乎。此乃血气有馀而胎不足，因前十月之养不备也。必转而乞养于肝，水木相生，生生之妙也。十一月者补其肝，补肝而胆实，胆实而精壮矣。决不可以为怪胎，妄用下药。
●安胎饮（古，载前）　治伤胎，倍加苏叶。
●生生无已丹（袁）　过时者，一月养传二经，十一月宜服此。
熟地（四钱）　枣皮（炒）　茯苓　生芍（各二钱）　当归（酒洗）　淮药（炒，各参钱）　福泄（盐水炒）　川芎（各钱半）　红胡（酒炒，一钱）
水煎服。
〔十二月〕
●天王补心丹（古）　治心悸。
生地　蜜党参　元参（炒）　丹参（炒）　茯苓（一方用茯神）　桔梗　志肉（炒）　枣仁（炒研）　柏子仁（炒研去油）　天冬（炒）　麦冬（去心炒）　当归（酒洗）　五味子（炒。各一钱）
蜜丸弹子大，临卧灯心汤吞一丸，或噙化。一方有石菖蒲四钱无五味，一方有甘草。
●坤元载定汤（袁）　此时胎养于心脾服此。
茯苓　茯神（各四钱）　志肉（甘草水，泡钱半）　当归（酒洗，三钱）　酒芍（二钱）　陈皮（去白，钱半）　炙草（一钱）
水煎，将黑芝麻、黑豆各二合，炒熟捣融，乘药热泡服。
〔十三月〕
●子母交养丸（袁）　此时动与举止皆较常胎不同，土金交养故也，非怪也，此方主之。
白芨（另蒸水）　茯苓　焦白术（各二钱）　蜜党参　元参　炙草（各一钱）　麦冬（去心，钱半）
共研末，白芨水和丸乘湿服。
●锄金饮子（袁）　治伤胎。
郁金（酒炒，钱半）　陈皮（去白）　枳壳　麦冬（去心）　白芨　黄耆（酒炒。各一钱）　焦白术　金银花（各二钱）　桑枝（取近尖者七个，三寸长，蜜炒）
车前草引。水煎服。
〔十四月〕
●六味地黄丸（古）
熟地（砂仁酒拌蒸，四钱）　山茱肉（酒润，钱半）　山药（炒三钱）　茯苓（乳蒸二钱）　泽泄（盐水炒，钱半）　丹皮（酒洗，五分，此味伤胎，故临月亦轻用）
蜜丸，空心服，或汤剂亦可。
●六君子汤（参古）　伤胎用此，合保孕丸服（保孕丸载卷首）。
蜜玉竹（四钱）　焦白术　茯苓（各二钱）　陈皮（去白）　炙甘草（各钱半）　法夏（滚水泡七次，姜水炒，钱半）
水煎服。
此古书不载者，凡孕过月不明，用探胎法。过月不产，有此数方，切勿视为泛常可也。

附：子痫子悬  ***************************
（胎孕子病多，而最急最可惧者莫如子痫、子悬二证，故特标出，非挂漏也）
●羚羊角散（古）　治子痫，子痫之症有二，曰心脾不足。心不足者，虚中有热，手足搐掣，眼向上而淡红，声鸦而不长，一发或如死是也，此方主之。脾不足者，血不养胎，手足拘挛，眼昏昏如睡，声如常，一发一刻而止是也，坤载汤主之大。抵在四五月者，责在心，在六七者，责在脾。
羚羊角（镑）　川独活　枣仁　五加皮　薏苡仁　防风　当归　川芎　茯神　杏仁（去皮尖。各五分）　炙甘草　木香（各一分）
姜五片。水煎服，若因肝经风热，或怒火所致，须用加味逍遥散。
●坤载汤（高）　治脾不足成痫。
蜜耆（二钱）　当归（酒洗，二钱）　连翘（去间）　川芎　蜜党参（各钱半）　枣仁（炒）　淮木通（酒炒，各一钱）
大枣二十个引。水煎服，有寒带虚者，加麻黄（蜜炒），二钱。
●降真散（袁）　治子悬证。妊至四五月，相火养胎致胎热气逆凑心，心腹胀痛。
黄芩（酒炒，二钱）　黄耆（酒炒，八分）　苏叶　薄荷　川芎（各一钱）　枳壳（炒）　生地（酒洗。各钱半）
水煎服。若热盛者，黄芩用三钱。或因事致胎上逼，加阿胶、艾叶。或上逼而痛甚，加当归一钱苏叶改苏子。或因寒在下焦，加羌活一钱，杜仲一钱。或因寒在中焦，加砂仁（炒研）五分泡服，焦白术一钱。


卷中·临产门  ——————————————————————————————————————————————————————————————————————————————————————————

六字真言  ***************************
一曰睡：临产必须睡者，以睡则腹平，子易转身，且胞血不致太倾，令胎滑而易出，并免脐绊儿肩颈，致儿急出有断脐之事，又横生逆产，皆由转身不及故也。凡横生逆产者，急令仰卧，托其手足入，用催生药极验。若跪坐生法，终是不稳，故睡为第一法。
二曰忍痛：痛者人所难忍，不知痛既痛矣，不忍若何？不忍痛则不能睡，而必急急临盆，只一不忍痛，而六字皆虚设也。不忍则必大呼号哭，以耗其气，产后多气脱。不忍则必循休颠倒，以动其血，产后多血晕，并至于横逆产难而不知也，可不忍哉，故忍痛为第二法。
三曰慢临盆：产母临盆，必待时刻，临盆急，用力早，至当用力时已无力矣。故忍痛以待时，睡以舒体。若太早则血破胞干，儿不能出者有之。或交骨未开，勉强临盆，儿头半出而不能出者有之。又或儿既出矣，而胎未下，产门随闭，以致数日不出，且用力过度，儿不能转甚，则变为横倒。凡此皆以急临盆故也，切不可听稳婆言，以为儿头将出，急令临盆，性命攸关，何苦草草，故慢临盆为第三法。

临产总论  ***************************
人无不由母生，此常事也。足月而生，正理也。草木拆甲而出地，禽鸟破卵而成雏，此皆物之无知孰为，催之孰为药之夫。草木在肥土而生芽速，燕雀得纯阳而雏易成，如产母之血气足者，然他如瘠土之物难生鹅鷇？弥月不出，皆其常，无足怪者，听其自然而已。世人无知，而自损其命，岂不痛哉？古人六字真言，可谓法良意美，予不复赘。但取古方，择其尤精者并参以己见，略纂一卷，简而最精，明而易用，平日讲之，仓卒阅之，危难即解。原世人不以为诞而唾弃之可耳。志临产。
●例言
凡临产之家，安置产室，预备药物，勿用稳婆，须择生子多之老妇一人。令其探实，看在何时用何药。芎归汤最神者也。他如下载各方，以时取用，最稳最精，其应如响。又有临产诸方，可以治产难者，各于主治详载，细心体之，万无一失。
●正产
正产儿，头将顺未顺，胞浆已破，下血，腰痛腹痛，目爆花，中指动，是其外候。此时照六字真言最稳，下载方药可以审用。
●佛手散　见胎前方内。催生最稳最速。水煎，加入酒盏半，又煎五七沸温服。如口噤，擀开灌之，少顷又灌，尽此一料立产。
●加味芎归汤（古）　治三五七日不下，唾死及交骨不开，神效。
当归（一两，酒洗）　川芎（七钱）　龟板（手大一块约五六钱，醋炙研细）　女发（鸡子大一团，瓦上焙，存性）
水煎，温服。
●大料四物汤（古）　治沥浆生者，先来清水数日，致胎干难产，急急用之。
当归头（二两，酒洗）　酒芍　川芎（各一两）　熟地（三两）
房内熬煎，使产妇口鼻达其气，以滋益之。又连服上加味芎归汤，以生下为度。
●达生散（古）　临产服最效。
蜜玉竹　当归头（各二钱）　焦术　酒术　酒芍　炙草（各一钱）　陈皮（去白）　大腹皮（酒洗晒乾，各八分）　苏叶（五分）
水煎服，临产时加青葱五根，或葱白七寸，或黄杨尖七枚。又春加川芎，夏加黄芩，秋加福泄，冬加砂仁。若系气虚，倍用玉竹、焦术。气实加香附、陈皮。血虚加当归、熟地。体实倍苏叶。性急多怒加黄连、柴胡。热甚加黄芩。湿痰加滑石、法夏，食积加山楂，腹痛加枳壳、木香。
●保生无忧散（古）　临产服，补血顺气，即胞厚蒂牢，皆可易产，无瘀血腹痛。
当归（酒洗）　川芎　酒芍　乳香（制，另研泡）　枳壳（麸炒）　血馀（烧存性）　南木香（等分）　炙草（一钱）
水煎，作二次服。乳香、血馀、木香泡服无时。
●开门丹（参古）　治儿头逼到产门不下。
红芽柞木尖（七个）　当归（二两）　川芎（一两）　蜜当参（二两）
水浓煎，服少顷，必生。
●如圣散（参古）　专治难产。
苏叶　白芷（不见火为末）　麦冬（去心，各一钱）　当归（酒洗）　生地（酒洗）　熟地（各二钱）　地榆（五分）
急流水煎，每服三五钱。
●来苏散（古）　治用力太过，气脉衰微，精神困倦，目眩头晕，口噤面青，发直，不省人事。
木香（三分）　神麴（炒）　陈皮（去白）　黄柏（酒炒。各一钱）　淮耆（酒炒）　阿胶珠　酒芍（各三钱）　甘草（一钱）　糯米（合半）
生姜三片炒黑引。水煎，擀口灌之，连进为妙。
●三合济生汤（参古）　治难产。虽一二日不下者，服此自然转动下生。
当归（五钱，酒洗）　川芎　枳壳（麸炒）　香附（去毛，酒炒）　大腹皮（姜水洗，各二钱）　粉草（一钱）　苏叶（钱半）
不拘痛与否，但似正产，即煎服此，即非正生亦不妨。一方加白芷一钱。若交骨不开，加入龟板酒酥三钱，红芽柞木尖七个。胎气胀痛，欲转不转，加黄杨尖七个，淮牛膝钱半，柞木黄杨必见之的乃可用，否则只用本方。
●七黑丸（高）　腰痛方可用。
延胡（酒炒）　荆芥（炒黑，各二钱）　元参　瞿麦（炒黑。各一钱）　川芎皮（钱半）　百草霜（五分）
共为末，米饮和丸。本方加乳香、没药（制）各钱半，米饮和丸，名先生丸，治同。
●滑胎散（古）　催生。
益元散（一两，节甘草、滑石、六一散）　全蝉蜕（五个）　山甲珠（一片）　男发（一团，香油熬化）
研，急流水煎，二沸入发灰，拌匀，冷定去滓，服之立下。
●神效乳砂丹（古）　治难产。
明乳香为细末，以猪心血和丸，朱砂为衣，晒乾，每服一丸一钱，重嚼碎，冷酒下。良久未生，再服。或以荷叶蒂七个，煎水化服二丸，良久未生，再服（合丸）。五月五日午时极妙，或七月七，三月三，及月初上吉日，须焚香致敬，设药王位对东方，每料作五丸，阁中土之数，或七丸，合春数。又法：令产妇两手各握一石燕，口唸医巫药圣，徐行数步。
●脱瓜煎（袁）　无论试月、正产，古有芎归汤，百无一失，予立此方，治腰腹急痛，不知正产试月，服之立辨。
当归（四钱，酒洗）　酒芍　焦术　杜仲（盐水炒，各三钱）　陈皮（十白，半去白）　黄芩（酒炒）　茯神（各二钱）　炙草（钱半）　木香（三分）
姜枣引。顺取急流、不流二水煎，又以羌活二两，葱白四十根（大者十根，约四两重为度），韭菜根一两，野菱角苗，一本无则以乾荷叶三皮代，斑竹箨二两，取急流、不流二水各一斛，煎药乘热气之，夏加斑竹叶百皮，冬加生老姜、胡椒各一两煎气，如无流水，将竹一笾作枧，令急流取用。
●催生符　从「速」字左旋到「身」字，接写「急急」句，然后写「牛」字涂没，写「马」字亦涂没不见。
（图缺）
黄纸朱书于见天处，对三光设香烛，诚敬书之，或夜不见月星，但对天燃灯烛书之，切忌入妇女手。于临产时焚洁净，碗内开水泡服，即生。生后当天叩谢代书者，不可索谢，但嘱主家当天谢之。或先期书。或临期书。隔居远者，或符未服，儿已生下，主家亦必当天焚符，叩谢，不可轻亵。
●产难（胎死腹中、横生、倒产）
生产常事，不意而致产难，尤不可不慎呼吸，在争一刻时耳。古语面赤舌青，母活子死；面青舌赤，子活母亡；面舌俱青，母子俱死。若横生、逆产，母子亦有生死之别。以下药方有并载于前者，择而用之。
●佛手散　见胎前方内。治子死腹中，立下，及横生倒产。加熟黑豆、童便。
●加味芎归汤　见前正产内。治胎死腹中及横生倒产。
●平胃散（古）　治胎死三日不下，指甲舌俱青，胀闷，口中粪臭。
苍术（米泔炒）　厚朴（姜水炒）　陈皮（去白。各三钱）　炙草（一钱二分）
酒水各半，煎加朴硝二钱，再煎三五沸温服，胎化血下。
●乌金散（古）　治难产或热病胎死腹中，或颠仆，或下之太早，胎干身冷不出，有面舌唇青等证；又或双胎一死一活，须临时观变。
熟地（洗切焙乾又酒焙）　大当归（酒洗。各四钱）　蒲黄（炒黑，钱半）　交趾桂（三分研泡）　酒芍（二钱）　良姜（去皮酒炒）　炙草（各一钱）　小黑豆（一合炒）　百草霜（五分，研泡）
先进佛手散，后用此。
●化生龙鳞汤（参古）　治十月已满，因多恣情及多吃热毒物，瘀血相搏，临产逆，仓忙不谨，胎死腹中。
茺蔚子（三钱，如春夏取生益母草捣汁一杯，不用子）　凤仙子（约三百粒）　当归（五钱，酒洗）　陈枳壳　生地（各二钱酒洗）　苏叶　川芎（各钱半）　陈艾（醋炒）　甘草（各一钱）　活鲤鱼（一个，约半斤重，小者三四个约一斤）
分作二服，每用水三碗，先将鱼入水内，坐火上略温，急取鱼出，鱼死则难效。后下药，煎至二碗，服时入好醋一茶匙，每一碗和调七黑丸一颗。如胎死不下，急取无根水再煎，连服二次即下。一方加大枣十枚，白芷重一钱者一根，不切捣之。
●催生立应散（古）　治横生逆产。
车前子（五分）　当归（五钱酒洗）　冬葵子　白芷　大腹皮（姜水洗，一钱）　淮牛膝　枳壳　川芎　酒芍（各钱半）
水煎服。
●益母汤（古）　治胎死腹中，横生倒产及胞贯血。
益母草（捣取汁七合）
煎半顷，服之立下。无新者用乾者一大把，水煎服。
●转头丹（古）　治横生倒产。
蜜耆　川芎（各二两）　当归（三两，酒洗）　朵红花（八分）
胡椒三粒、荷叶三个引。水煎速服。不效再服。倘儿头在门不出，速服开门丹（方见正产内）。又方取燕子窝大者半个，小者一个，连泥草粪用水本四五碗，煎数滚澄清，令产母饮一碗，即顺生。
●黑神散（古一名催生如神散）　治横生、逆产，其功甚大。
百草霜　白芷（不见火，共为末等分）
每以童便米醋和如膏，滚水调服二钱。或童便酒煎进二次，血见黑则止。此药既固血又免血涸，甚妙。一方加滑石煎芎归汤调下，方见胎前内，妇人素有内伤病者，不可用。
●柞木引子（古）　治横生逆产或胎烂，腹中胀闷。
生红芽柞木（一尺长，洗净寸锉）　大甘草（五寸长，锉作五假）
以新汲水入新磁器内，纸三层封紧，纯火煎，候腰重痛时温饮一小盏，心下便开豁。如渴，再饮至三四杯，觉下重便生。一方加龟板酒酥一两，名水陆二仙救苦汤，治同。
●牛膝汤（古）　治胎死不下，体素虚及有内伤病者忌用。
淮膝（三钱）　瞿麦　归尾（各二钱）　冬葵子（一钱炒）　通草（五钱）
水煎服。一方有桂心（酒炒）二钱。
●达生散、滑胎散、保生无忧散、神效乳砂丹　并见本卷之首兼治产难。
●雷公诵佛法（古）　治横生倒产。
令本妇口唸「无上至圣化生佛」百遍，并以盐少许察儿手足，即缩入，或用黄丹擦亦可。又用蜜党参、当归酒洗各一两，蜜耆二两，熟付一钱，急煎速服。
●脱胎薰法（高）　治横生倒产。
慄木　槐木　红芽　柞木（各大如杯长一尺直者）　稀节竹（不拘何竹择节稀至七八寸者二筒）　红苋菜苗（大者三根，小者三十，根无苗则用子，一两）　生牛膝（三兜连苗生用，无则用乾者，一两）　千脚泥（一斤）　左草鞋（一只）
共煎水一大锅，桶盛提至房中，令产妇通其气，即顺生。
●治横生倒产符
令天地日月星（江海顺流）。大德曰星。咒曰：生生生，何事倒而横我，今施正法，勿损母命，勿损儿身，急急如天医使者律令。
此符不拘朱笔、墨笔、黄纸，书后诵咒一遍，其馀一切并与前符同。横倒者服下即顺，令产妇口唸：无上至圣化生佛。


卷下·产后门  ——————————————————————————————————————————————————————————————————————————————————————————

四字真言  ***************************
一曰静。产妇血气两伤，动固不能，而贫寒之家，以无人在侧而洗儿取水者有之，自入房中开箱箧取衣服，登高取物者亦有之，此为动形，伤已亡之血。富贵之家婢媪纷集，不必劳形，而主中馈者以家事动心，年少者以不如意动心，心动伤已亡之气，故宜静。不惟此也，并旁人亦宜静，血虚者心易动，心冲而血晕至矣。故不于房中高声，亦不以男女悲喜，令其心安，此为外静。
二曰淡。产妇饮食不在肥甘，淡而已矣。吴俗以齑粥，楚俗戒食盐，虽似过甚，然亦有益。至于炒鸡为食，或以煎酱为食，或以海味为食，俗有不一，总非合宜。凡产后食淡，煮鸡子、食软饭，及三日后，与以肉食，亦以淡为主。三日内饮淡酒，三日外与略醇酒，盖咸则伤肾，后或绝产。酸则伤肝，行步维艰。煎炒厚味伤脾，至于血无所统而万病作矣。饮酒者伤气，且伤其乳，故宜淡。
三曰坐。产妇血下，血水也。激之可上，流之可下。故未产宜睡，而已产宜坐，使血不上攻故也。亦须软褥厚被，冬温夏凉，此坐之一法。
四曰乐。产后何忧，忧嗣息境遇而已。生儿者，贫寒忧其难养，富贵忧其难成。若生女，则忧益甚，不知境遇自天，嗣息自命，忧亦何益。又有可恨者，生女溺之，身上一块肉，口虽不言，心其无悔。郁抑之气，结于心胸，先欲望子嗣，而或成蓐劳，身之不存，子将安出。宜老成达人预为明说，生男生女不用悲叹，即旁人亦不用悲叹，盖乐则血气易和，血气和而后无难成胎也，故宜乐。

产后总论  ***************************
儿既出，胎无他事矣。所虑者，胞不下及血亡过多而血晕，产门不闭，子肠不收，恶露不行不止而已。夫临产与产后，止瞬息异名耳。症本有难分者，以此出胎之一刻也。然不分之，而使仓卒难于翻阅，亦有不可。今但将试验各方，并己见数方列于后，其产妇蓐劳、伤寒等症不下数十，难以枚举，亦无定方，概置不录。非以卷页少而忽之也。志产后。

产后方  ***************************
●紧衣散（古）　防胞衣不下，最好须预备之。
生白矾（研极细末，三五分）
当儿才生下时，随以开水调服，胞即收紧。纵不下无妨。又法：于儿才生下，已服矾末时，将产母扶半起，令一人从背后来，以两手操抱产母腹，从脐以上起向下刮之，其胞即出。
●愈风散（古）　预防产后血晕、血风等症，并治一切血分病。
荆芥穗（童便炒七次令黑存性，不拘多少研细末）
儿才生下时，开水和童便调服三钱。
●四味合愈风散（参古）　治产后一切疾病，才生下即服之妙。
当归（酒洗，三钱）　延胡（酒炒一钱）　血竭（酒浸略炒）　没药（制。各钱半）
水煎调愈。风散二钱服。
●治胞衣不下方
●佛手散　见胎前方内，　益母汤　见前产难内，治胞贯血。
●夺命散（古）　治胞衣不下及胞贯血，才生下即服好。
没药（制）　血竭（制同前，各二钱）
共研末。用童便陈酒各半杯，煎一二沸，调服二钱，良久再服。恶血下行，不至上攻。
●牛膝汤　见产难方内。治胞不出，脐腹坚胀，急痛即杀人，服此烂下。
●加桂芎归汤（古）　治胞衣不下，因产母元气虚薄，以此温之自下。
川芎　当归（各二钱）　肉桂（一钱，研末泡服）
水煎服，体虚及有内伤者宜。
●黑神散（古）　治胞不下，血气攻冲，心腹痞有寒者。
当归（酒洗）　酒芍　熟地　乾姜（泡炒）　桂心（一方用肉桂）　蒲黄　炙草（各一钱）　黑豆（炒去皮一杯）
共为末，每煎童便、酒各半杯，调服二钱。
●加味芎归汤　见临产内。下胞。
●保生无郁散　见临产内。治胞厚不出。
一方　胞不下，用食盐炒熨小腹，向下熨。又方用滚汤泡团苋菜子一钱服。
●褪衣散（古）　治胞衣不下。
于五月五日，六月六，七月七，九月九，或月下旬吉日，五更时出门至水边，不天明採荷叶，法用快刀一把，长柄，捞箕一只亦长柄，先将捞箕放贴水荷叶边，即将刀断其梗，随用刀翻其里向上入捞箕内，持归，不令人见、鸡犬见。挂于无人到处，檐下风乾，不见日。临用，剪蒂三个，烧灰存性，滚水泡服。
●剪衣散（古）　治胞衣不下。
取芡实叶径一尺者，採法收法禁忌并与上褪衣散同。临用剪作数片，烧存性，滚水泡服，胞自片片脱下。
●竹裂饮（高）　治产后恶血冲心，胞衣不下，腹中血块。
枳壳　枳实　姜皮（各一钱）　乳香　没药（制，各三钱）　槐枝　柳枝（各一寸，拇指大）　脱落竹叶（十皮，不拘何竹，盐水炒）
急流水煎，罐口上放本妇平素所用剪刀一把。
又古方　用本妇鞋底炙热，熨小腹上七次，或本夫的亦可。
●扶母下衣方（袁）　治同上，加桂芎归汤。
全当归（四钱，酒洗）　川芎（三钱）　熟地（二钱半）　淮牛膝（二钱）　蒲黄（炒黑）　好墨（煅红醋淬一次。各钱半）　冬葵子（炒，一钱）　烂蒲扇（取近把处大作一块手板几片）
姜引。急流水煎，加酒半杯，急吞下。
●子肠不收产门不闭例言
此病有二，由来一也。一以产母血气素亏，以致子肠随出；一有临盆太早，用力过多，以致子肠不收，产门不闭。病共源同，而治或异也，此宜补血为主，而治标亦宜急，急方列后。
●萆麻膏（古）　治子肠不收。
萆麻仁（廿一粒，不见铁，捣烂贴顶心，又用三粒、捣贴足心，肠入须急急去之）
●黄耆汤（古）　治子肠不收。
蜜耆（一斤）
煎水二斗，令本妇温服二三碗，约三两后，以盆盛乘温熏洗，均不可太热。
●摄肠散（参古）　治子肠不收。
蜜耆　枣皮（各二两）　大腹皮（姜水泡）　茯苓（各三钱）　川芎（一两）
枣子（百个）煎水浓极，熏洗，又或用四物汤（见胎前门）煎服。
●八珍汤（古）　治子肠不收。
当归　茯苓（各一两）　酒芍　焦术（各五钱）　川芎（八钱）　熟地（二两）　炙草（三钱）　蜜党参（两半，若实系气不能上升，可用蜜耆四两）
浓煎服。此方立分最重，然不如此不足以救急。若本妇体素旺者，可减半。本方加蜜耆、肉桂名十全大补汤。治同。
高曰：凡子肠不收，收之无事。又有儿出，肠脱其半，而胞贯血在内，其半不出，不治之症也。我有一方十可救九列后。
●阎王夺笔丹（高）　治肠脱半胞贯血不出。
陈皮（酒醋炒）　没药（制）　茯苓　当归（各四两，酒洗）　枳壳（炒）　白芷（各一两）　百草霜（五钱）　牝马粪（三饼）
浓煎水，约四五大碗。先令极稳当妇人断其脐，用微物坠之，即将大批针伴脐带刺破胞蒂，令出血，不可伤脐带，然后服药一小碗，又以药水熏其肠，胞出肠必尽出，用黄耆汤之类。
●羽林固宫汤（高）　治产后子肠惯脱出者，多服此，下次可免。
蜜耆　地骨皮（酒煨去心）　香附（去毛，酒醋盐水各炒一次。各三钱）　枣皮（炒一钱）　生地　熟地　酒芍（各二钱）　五味子（五分）　宣木瓜（酒炒）　陈皮（去白醋炒，各一钱）
肝旺者，枣皮减半芍用三钱。用牝猪后足，生男者左，生女者右，一具水煎，去油入药煮，服七日。外用十馀剂。
●闭关汤（古）　治产门不闭。
蜜耆（二钱）　蜜玉竹（三钱）　蜜党参　防风（各钱半）　陈皮（去白，酒醋炒一次）　宣瓜　黑荆芥　北连翘（去间。各一钱）　五味子（十粒）
龙眼肉十个、核桃壳三个打分二块引煎服。又用陈皮不去白、陈苏兜锉碎各一两，加入醋少许同煎熏洗。
●胶艾四物汤　见胎前方内。治产门不闭。
●海龙塞羊汤　见上卷八月内。治同上方。

论恶露不行  ***************************
恶露不行之症，须论本妇体气性情不行。一由于气弱不送，一由于肝不行血，一由于性情闷郁、躁怒忧伤，皆有此病，宜分治之。
●乌龙散（古）　治胞下恶露不行。
好墨（煅红，醋淬七次，研细，五钱）
用滚新汲水，泡服对酒少许。
●芎归加升柴汤（袁）　治气弱不送，恶露不行。
川芎（二钱）　全当归（酒洗四钱）　升麻（五分）　红胡（酒炒，一钱）　酒芍（三钱）
水煎服。若实系气虚降，不省人事，加乳香、没药制过二钱。
恶露不行，而气脱者，再加蜜耆五钱，若但气虚不行，而病非气脱不用耆。
●泄青二红汤（孙）　治怒气恶露不行，面青紫，舌赤。但此方必体气壮血素热者方可用。
归尾（三钱）　酒芍　胆草（酒蒸，各二钱）　黄芩（半用酒炒，半生用。共钱半）　连翘（去间）　薄荷　血竭（各一钱）
茜草根二钱芦根一尺引，无芦根用水边悬起竹根皆一尺为度，锉一节一断共煎服。又或有热恶血不行者，用本方加六一散一两，不拘时月。
●逍遥八达汤（袁）　治闷郁忧伤，恶露不行，闷郁忧伤，二者同。其人色青黄目泪，好动而不动产，用上四物加郁金汤。
茯苓　酒芍　当归（酒洗，各二钱）　炙草　白莲肉（留心，各钱半）　焦术　薄荷（各八分）　连翘（去间，一钱）　蒲黄（炒黑，五分）
茜草根钱半，败草帽顶一块引，煎服。
●四物加郁金汤（参古）　治肝不行血，恶露不行，面青气喘。
生地　熟地　当归（酒洗，各四钱）　赤芍　白芍（酒煨）　郁金（酒炒）　川芎（各二钱）　炙草（一钱）
水煎服。
又方　治恶露不行，气痛腹胀，用乳香没药制过等分，拌灯心研细，滚水酒泡服。每用二三钱，行瘀止痛。又虚寒不行者，用黑神散（见上胞不下内）。

论恶露不止  ***************************
恶露不止，不难治也。血虚者用补血汤，气血双虚者十全大补汤，热者有逍遥八达汤，不行不止大同小异，惟亡血过多者，补血不同耳。又有一症，亡血已多而身热腹痛，以清凉药则亡多矣。以行血止痛，则无血可行。欲补则有舌燥唇焦，面赤发热等证，似乎不可不知，此亡血多，不能润体而成燥症，一方列后。
●加味四物汤（古）　治产后血崩，如豆汁紫黑过多者。
川芎　酒芍　苏根（各二钱）　当归首（三钱，酒洗）　阿胶（米粉炒珠一两）　生地　白芷（各钱半）　蒲黄（炒黑五分）
水煎服。
又方（古）　治恶露不绝血崩不可，禁腹中绞痛，气息急。
男乳发（一握烧灰存性）　阿胶（米粉炒珠）　羊角末（酥炙。各一两）　黑乾姜灰　乾地黄（各二钱）　猪蹄壳（一个全用烧灰存性）
无羊角用女发一把代。为细末，炼蜜丸如梧子大，每空心米饮吞三四十丸，日二服。
●补血汤（古）　治血虚恶露不止。
蜜耆（一两）　全当归（二两）
水煎服。凡亡血多者，归倍耆。若气分虚者，耆倍归。
●十全大补汤　见上子肠不收方内。治气血双虚，恶露不止。
●豆淋酒（古）　治产后犹有馀血水气者。
黑豆五升，熬令烟尽，倾磁器内，以酒淬之饮。
●牡蛎散（古）　治恶露淋沥不断，心闷气短，四肢痿弱，目眩头重，五心烦热，面黄体瘦。
牡蛎（煅成粉，二钱半）　熟地（二钱）　当归（土炒香，三钱）　蜜耆（五钱）　茯苓　续断　陈皮（醋炒）　地骨皮（酒蒸）　川芎（各钱半）　炙草　地榆（酒炒。各一钱）　龙骨（煅酒淬一次，五分）
姜三片，枣二枚。引水煎。食前服逍遥八达汤（见上恶露不行方内），治有热不止。
●天露养荣汤（袁）　治亡血已多，身热腹痛，似热非热等证。
生地　熟地　天冬　黑荆芥（各二钱）　酒芍　淮药（炒）　寸冬（去心。各钱半）　当归（酒洗，二钱半）　元参　甘草（各一钱）
胡桃三个，大枣三枚引。煎服。

血晕气脱血风例言  ***************************
产后血气双亏，晕之所由起也，亦风之所由起也。虽然有辨，世人言血晕不知有气脱，亦有血风。当识本妇素来体气，如平日体气不足者，一旦血出，气随血亡，是为气脱。若体气素不强不弱，一旦亡血，是为血晕。又有因悲喜郁积，动于七情者。又产时受热受寒，得于六淫者。七情者，肝木张；六淫者，肺气塞，是以有血风症。既明析，治之如神，录古各方并新方列下。
愈风散　见本卷之首。治中风口噤，手足抽掣，及角弓反张，血晕不省人事，四肢强直，或心头倒筑，吐泻欲死。
●补血汤（见前页）　治体素虚寒，或亡血过多，致血晕闷绝，不省人事。
●芎归加升柴汤　见前恶露行内，佛手散见胎前方内，治并同补血汤。
●保命集方（古）　治血晕危困，血足有热者宜。
当归（土炒）　酒芍（各五钱）　生地（二两）
水煎归芍捣生地汁对服。
●夺命散　见前胞不下方内。治血晕因心经，言语颠倒，健忘失志。
●郁金散（古）　治血上冲，心已死，病起于七情者宜。气脱者禁用。
郁金（烧存性为末）
每用二钱，酽醋一匙共调，灌之即活。又用韭菜一握，捣烂放壶内，以滚醋泡之，将壶就血晕者鼻，令通其气立苏。但必血强方可用，虚弱者惟灌以补血汤最效。
●一丸散（古）　统治虚实血气痛。
甘草　陈皮（去白）　青皮（各一片）　沉香（一分。共为细末）
饭和为丸。临用时捣烂，童便参滚水吞，或水酒吞。
●四象归原丹（袁）　治外受寒热，发为血风，手足搐掣，口眼喎斜，甚有哭笑狂歌者，此六淫证也。服此方一剂立愈。
六淫之说自古不言，试想此时表凉下攻热等药均不可进，将何作用，此方立效。
当归（三钱）　甘草（半生半熟，共三钱）　川芎　黑荆芥（各二钱）　黄耆（酒炒）　桔根（各钱半）　白芷　赤小豆（各一钱）　绿升麻（酒炒五分）　白纹银（一锭约二两重）　辰砂　明雄（各三分）
不用引，水煎服。受寒重者，加熟附吴萸泡各一钱，黄芩二钱半酒炒。
此方用甘草为君，人或不解，不知心气已亡，君威不立，于是外寇起矣。得一良相摄主内外而五方从，令患难自平，此丹炉秘诀，亦起死良方。


附：生生外录  ——————————————————————————————————————————————————————————————————————————————————————————

附方（小儿科）  ***************************
治小儿初生，不啼不断脐，以温汤将胞口扯开熏之，啼即断脐。若胞衣不出，不能待者，将脐剪断，用艾叶三五钱搓绒，不必搓净，作三五个团弹子，火烧脐，剪口用线扎紧，烧以啼为止。
治小儿初生，白色不转红而能啼者，气不达故也。用艾叶、陈皮、陈米、鸡蛋共煮，水洗儿即红。
治小儿初生，身上或一块无皮，此生在草中损之也。用灰面略炒，去火气，掺于细缎上，包之三日不开，即生皮。或炒绝细米粉掺包亦可，或加极细陈壁土末少许于粉内亦可。
治小儿脐风，在三五七日内者是。出七日外者非也。知穴者，用元宵灯火断之。又方荆芥、羌活各三钱，防风、法夏、陈皮、枳壳各二钱，生白附、生附子各钱半，苡米甘草各一钱，共煎水一大碗如一升米多，将儿放碗上，令闻药气，又以钩藤、钩陈米、枳壳共蒸水饮之。乳母忌食一切动风物。
治小儿初生家中，或发痘无药可用，趁儿未发，急以辰砂三分，明雄五分，黄豆二十粒，生黄耆一钱，芝麻壳十个，枳实五个，不见火，共研细末，掺小儿衣，则不染。若三五日内已染痘症，用升麻、生柴胡、防风各二钱，茯苓、陈皮去白各三钱，牛膝、山通各一钱，枳壳十个，黄豆三十粒，老松树根皮一两，无则用茯苓皮一两，一併煎水浴之，不见风。即出麻疹，亦最易染，即用上辟痘方，去黄豆加生火麻仁五钱。洗方同上亦去黄豆加麻仁。
小儿走马牙，有寒热二症，而寒者常少，然寒以为热则损矣。热者面赤唇焦，鼻孔黑，口热，啼时腰微向后反是也。即刺破必有紫血，即无血其色必紫。用黄芩、薄荷、银花、甘草等分研细，取芭蕉心内水和之，棉花涂擦其处，后不再生。又以药少许服之，勿用蕉水。
寒者目皮下青唇白，寒涎流出，啼时腰曲向内，吐乳，刺破色白无血是也。用胡椒一粒，制附子二分，羌活三分，麻黄一寸共三，研细照上法擦，亦服之。又方，刺破，以好墨醋磨和白砂糖点。又方，刺破，以糖鸡粪点，但此二方俱不能断根。

附方（外科）  ***************************
凡孕妇患疔疮，不可服麝及搽蟾酥大戟破胎又表药，凡疔不宜并记之。
●脱疔汤　统治一切疔毒，无论孕产皆可服。
羌活　白芷　甘草　蔓荆子（炒）　牛子（炒）　连翘（去间。各一钱）　当归（二钱）　茯苓　生白芍（各钱半）　枣仁（炒，八分）　红胡（酒炒，六分）
野菊根七兜引。水煎。在手足加桂心酒炒一钱，在头面加升麻五分，在身加川芎一钱。初发服之三日，外加白矾末三分泡服。走黄者，加黄芩一钱，郁金酒炒八分，去羌活、白芷。
●敷方
硇砂　月石　轻粉　黄丹　明雄　郁金　野菊根（各一钱）　归尾（三钱）
共捣烂，用猪胆汁调敷，宿疔毒出矣。若走黄者，则去硇砂，加百草霜三分钱，锈一钱，共研细遍敷，并于将走处断其路。
●千金祛毒丹　治孕产妇内蕴七情，外感六淫，发为发背大毒等症，一剂如神。
白芍（三钱，半生半酒炒）　苍术（米泔水浸炒）　栀子　黄芩　白芷　茯苓　川朴（姜水炒）　远志肉（甘草水泡）　陈皮（留白。各一钱）　香附（去毛，酒醋各炒一次）　连翘（去间。各钱半）　火梗（八分）
姜引。水煎服。
●祛毒浴方
苦参　连翘　薄荷（各二两）　白芷　白芍（各三两）　羌活　归尾（各八钱）
共煎水浴之。
凡孕产患疥疮勿用水银，患风疮勿用葛根，切切。
统治一切疮毒方：马渤（择肥大而未灰者，不可太嫩，研细末），未溃者醋调敷，已溃者将末略炒，蜜调敷，神效。


跋  ——————————————————————————————————————————————————————————————————————————————————————————

高跋  ***************************
袁君以生生之术，作生生之书。生生者，天地大德也。天地以人为心，而人身自胎产始。生人之道，本无杀机，世之戕其生者，皆误其生者也。袁君之书出，而生生之机不息矣。余不揣，亦附以方，并附小儿初生数方于末。愿世之欲遂生者，善体其保，生之真意焉。
高雪清

胡跋  ***************************
从来奇兵制胜，不如王道兴师。余谓用药亦然。症候危险，如剑阁之难也，而或以缒人之症候深固，如逼阳之难也，而或以老夫克之。至于凭城以守，堑垒以营，犹之补中以调理也。古之创方者，非不谓孤注一下也。设一旦军或舆尸，非主帅之过，与夫作法非差，不善用之咎耳。袁君先得我心哉！所作《生生宝录》一书，以调养营卫为本，而攻伐之品不入焉。行之而有功，用之而无弊，其王道之师欤？独惜外科稍缺，馀集而补之，正如偏裨之从师，而营卫之外又有巡哨。书成，聊志简末。
道光五年孟夏月山村胡氏题


附：保产录  ——————————————————————————————————————————————————————————————————————————————————————————

胎元  ***************************
《医诀》云：妇人，血胜气者多子，气胜血者少儿。宜以补血为主。然或子宫虚冷，或月经不调，俱不孕。虚冷者，用胜金丸。不调者，有先期为血热，用四物汤加黄芩香附。过期为血虚，用当归补血汤。作痛为血滞，用芎归六君子汤加姜煎。
《医通》云：医家，认胎孕为经阻，误投破血药；认经阻为胎孕，致成症瘕，病者不少。凡孕已二三月时，欲验是胎否，用生川芎二钱为末，浓煎艾叶汤空心调服，腹内微动即胎也。

保胎  ***************************
贞齐云：保胎宜绝欲，恣者以情欲一动，则盗泄母阴，且火扰于中，则血气沸腾，故胎不宁谧。即幸不犯小产而生子，多白而不寿。试观牛马犬豕受胎后，绝不交，故胎胎易，个个存。
《达生编》云：孕妇须常动劳为妙，不可尽日坐卧。劳则气血流通，胎与相习，岂不安然？故农妇贱婢堕胎常少。但不宜攀高陟远及见非常之物，恐受大惊，致子颠痫，或舌缩成哑，动劳中又宜谨慎。
薜院使云：孕妇夜卧，须两边换睡，以防临产偏顶。便用记云：孕妇饮食宜清淡。盖养胎在生血，不在嗜味，如恣嗜厚味，不知节减，徒令胞衣肥厚，临产见难出身，且令孕妇多痰，致有转胞之疮。每见藜藿之家易产，清淡故也，尤忌辛热之物，致胎不安。尤有宜绝者，如食兔肉，令子缺唇；食鸡子，令子多疮；食鳝鱼，令子胎疾；食鳖鱼，令子项短；食螃蟹，令儿横生；食[魚主]鲞，令儿胎蛆；食雀肉，令儿心摇意乱。不可不知。
《宝鉴》云：频惯堕胎者，于孕二三月时用杜仲八两（糯米煎汤浸透炒去丝），续断二两（酒浸焙乾），共为末，山药作糊丸，梧子大，每服五十丸，空心米饮下。

调理孕妇诸病  ***************************
胎气瘦怯，嗜卧倦怠，饮食懒进，血虚体弱，宜达生汤。枳壳、砂仁、葱。
子满，谓孕妇腹大胀满，逼迫子户，宜束胎散。
胎漏，谓已孕而复下血或尿血是也。夫女子之血，上为乳，下为经，既孕则乳经俱聚子宫，今复漏下，是中焦有热，宜安胎饮加芥叶地榆。胸胀加紫苏。若漏黄浆或白汁，用炙黄耆一两、川芎一分、糯米一合，煎服，自愈。
子淋，谓孕妇小便短涩而痛，乃下元不足，用葵子四两、茯苓二两研服，日三服，每服一钱，此方可免胞内有水。
孕妇伤风，或至咳嗽，忌用风药，宜紫苏饮加淡豆豉数十粒。
孕妇盛暑时发热口渴，神昏体倦，懒食少气，是伤暑，用清暑饮。
孕妇冬月伤寒，恶寒发热，微嗽鼻塞，甚至头疼作痛，先寒后热，药多避忌，不与常妇同治，用葱白十茎、生姜一两水煎热服，取汗即安。
有未产而乳汁先下，名乳泣。生子多不育，宜常服安胎饮。
腹中胎啼者，因孕妇登高举臂，致胎儿脱血乳，故啼也。令孕妇鞠躬扫地，或撒米捡之，使儿口接乳。倘非登高举臂，便是胎热，以黄连煎汁，孕妇时常呷之。
子悬，谓胎气逼上动心，或忽昏晕不省，或呕吐欲死，急以热童便灌之，次用紫苏饮加钩藤、茯苓、童便。
子痫，谓孕妇体虚受风，或冷麻，或昏眩，口噤背强，甚至角弓反张，仆地不省，状如中风，又名风痉。切忌风药，宜安胎散，姜枣引。
子肿，谓孕妇通身浮肿是也。又足指发肿渐及腿膝，喘闷不安，或足指间出黄水，又名子气。俱宜紫苏饮。若小便不利，加车前子。肿退，宜安胎饮调理。
子烦，谓孕妇头昏目眩，胎气上冲，烦闷不安。用竹沥频饮，或用葡萄擂汁饮亦效。
孕妇诸痛，心痛用川楝子、小茴炒各三分、艾叶盐炒分半，煎服。如腹痛，用大枣烧研，和童便服。背痛、胁痛、腰痛，紫苏饮加砂仁、童便。
孕妇泄泻，以补中安胎为主，用四君子汤加白芍，乌梅一个为引。如发热而渴者为热，加黄芩一分。热而不渴者为寒，加黑姜五分。久泄者，加诃子肉一分、乾姜六分。
孕妇目疾，鼻衄及咽喉唇口诸病，宜凉膈散加薄荷。目赤痛者，加当归、川芎、羌活、防风。咽喉痛者，加牛蒡子炒研一分。口舌生疮者，加青黛二分。鼻衄不止，加当归生地茅花各一分。俱生姜引。
孕妇乳吹乳痈，内用天花粉、白芷、贝母、穿山甲炙研各八分，蒲公英二分，鼠屎二十粒，俱研末，酒服，外用百合、赤小豆、柳根皮捣涂。如乳痈溃烂，用猫皮毛煅入，轻粉油涂。
孕妇诸疮毒，宜托里散。疮在背上下者，本方去青皮加葛根升麻。在胸前，上下者，去白芷加柴胡、胆草、枝仁。在肩膊腋下者，去青皮加陈皮、桔梗、桑皮、天冬。在胯内者，去白芷。皮在手足上下者，去白芷、青皮、花粉，加黄连、黄柏、木通。
孕妇忽然声哑不言，名喑胎。此少阴之脉不能上荣于舌，或痰归心窍亦无声。俟产后自能发声，药饵无治，若投以通窍开发之剂则误矣。

半产（俗名小产）  ***************************
半产调理倍于正产，正产如粟熟自脱，半产如生摘，破其皮壳，断其根蒂也。忽略成病，因而莫起者恒多。此证精血不足而萎堕，故瘀血甚少。倘有腹痛，成块有形，多属血虚气逆，惟用当归补血汤，则新血生而瘀血自去。若用消导破滞剂，则逆气愈攻，多致不救。
小产后，数日忽浑身大热，面大赤口大渴，思饮凉水，此血虚之症。宜用通治饮加丹参。若认作伤寒，而投以石膏芩连等寒凉之剂，如落井下石矣。如夹伤风，则加柴胡。张隐奄云：治半产与治正产不同，惟以滋补为获咎恒少。

临产  ***************************
临产有八候，脉离经，脐腹连痛，腰间重坠，眼花如火，穀道挺迸，产户肿满，手中指节跳动，胞水或与血俱下，方是子出胞时。此八候，孕妇须牢记，方知这时候八候未备，仍宜安眠稔食，临月初觉腹痛，自家当知，是宇宙自然之理，但看渐痛渐紧，方与人说，以便伺候，若痛得慢，则是胎弄，盖正育，一阵紧一阵。胎弄则一阵慢一阵或间紧间慢。胎至七八月，肢体已能动弹，或母腹积热，动劳太过，以此大动而痛，宜照常眠食，如痛不可忍，用大枣（烧研）对童便服，或用缩砂仁（炒研）对酒服。其用药止，以无忧散、佛手散、达生汤，此三方未产能安，临产能催，功难殚述。倘鲁莽临盆，错到底矣。
怀胎六七月或八九个月，偶略曲身，胎忽乱动，二三日间或痛或止，或有水下，惟腰不甚痛，脉不离经，是前所谓弄胎。又有临产，一月前忽然腰痛，却又不产，此是转胞，名曰试月。盖转胞之病，或孕妇气弱者、多忧者、性躁者、食厚味者，致胞压在一边，胞系转戾，故脐下急痛，小便不利是也。朱丹溪曰：曾用清利药，鲜效。因思胞不自转，为胎所压胎若举……流水道自通矣，予屡用参术引皆效，不忌半夏者。有伤食、受寒而痛者。伤食者，当脐而痛，手按之或脐旁有一硬痛是也，宜和胎饮加枳实、黄连、陈皮，痛渐紧大，枣引。寒痛当在脐下，绵绵而痛，不增不减，得热物阵紧一阵也，宜和胎饮加黄耆、柴胡、茯苓、川芎、枳壳、桔梗、葛根、葱白（三茎），姜引。
正产腹痛，要忍痛为妙，不可用力努挣，或扶人缓行，扶桌站立，痛稍缓，则宜安睡以养神。宜仰卧，胎儿转动自易，切不可曲腰眠睡，致胎儿偏左偏右。坐宜正，不可将身摆扭，须知此是性命所关，忍固痛，不忍亦痛，何如忍痛？试思私产者，痛到没奈何时，犹怕人知，忍之至也，故不闻难产。倘不忍痛，疾呼乱倒，恐有横逆之患。又非全不用力，必备此八候，方可聊助片时耳。
房中宜安静如常，只用老成历练一二伺侯。凡族邻妇女，婉言谢退。忌交头接耳，说亦说怪。致令孕妇忧疑慌乱临月。更不宜多人在房，恐热气壅盛，令产母烦躁发昏。稳婆者，不过因其惯熟彼接生而已。此辈多不明理，见孕妇腹痛，不辨弄胎与伤寒伤食，便揉擦探侯，大惊小怪，意在邀功，反致贻害。故此事在孕妇亦宜有主见，若听说头已临门，以致用力努挣，遗误不小。若头果临门，必备此八侯（孕妇主见在此）。此时瓜熟蒂落，水放舟流，何可勉强？
胎前用药，只须佛手散、束胎散、达生汤多服。庶胎前产后无病，临产用药只宜无忧散、加味芎归汤。此数方，安生胎，下死胎，或跌磕伤胎，服之奇效。又或胞浆早破，以致乾涩，惟大用芎、归，使宿血顿出，新血骤生，虽平淡，何等功效。
从前催生奇方，莫过鼠肾兔脑丸与回生丹，不知鼠兔二丸例用香之物，产时百脉解散，血气亏虚，服此则胎下而香不消，气益耗矣。且令毛窍疏松，招风惹祸。回生丹以大黄红花为君，内多消导之品，血已亏而复破之，多致产后发热，但横生倒逆，止用兔脑丸，亦神效，产后须多方调理。
有月数过期不产者，属血气虚弱，或因胎漏而产迟。有……血，胎虽不坠，其气血已亏，胚胎难长，多至逾年不产，凡十月后不产者，用当归补血汤，庶分娩无忧。又过期不产，脉复沉细，脐下时时悸动，当作鬼胎，只用十全大补汤加熟附，缓图功，不可纵，用巴豆、莞花、莽草、鬼臼等毒药，急追取咎也。

产难  ***************************
产时子有出户之势，必听其胎儿慢慢转身，产母有力难助。倘身犹未转，用气一逼，或脚先出，俗呼「踏花生」。或转身稍缓，努力一逼，横卧腹中，一手先出，俗呼「讨盐生」。又有生路未顺，见头偏拄左右，名曰「偏产」。又或偏拄穀道，名曰「振后」。急扶产母上床，正身仰卧，厚被盖之，内服补中益气汤升提之。须臾提上，重新移头对产门，急扶即下。
产时门户俱正，儿已露顶而不下，此转身时脐带绊其肩也，扶母立身仰卧，轻轻推儿向上，以手指轻按儿肩，去其脐带，然后用力送下。
胞水已下，儿头已至产门，三四日仍不下者，盖因用力太早，及儿欲产而力已乏，令儿停住，因而产户乾涩，产亦艰难。此际惟八珍汤大剂补其元气，调其饮食自生。
《济世录》云：产难横逆，急令产母仰卧，内用柞木枝（取嫩者挫碎）两五分，甘草（取大者挫碎）一两，用三碗水煎，重封罐口，煎至碗半，每服一小碗，不过三服即正。外用萆麻子十四粒、朱砂、雄黄各一分、蛇皮一只（烧灰）、真麝香二分（俱研末），将水和作一丸，先用川椒煎汤洗脐，置药于内，用纸重盖，以帛系之立效。切勿听稳婆动手揉擦，乱吃方药，一误再误，悔无及矣。
钱隐菴简便方　载横生逆产，或血海乾枯，以致胎死不下，命在须臾。急用皮硝五分、熟附子一钱五分、好酒半杯、童便半杯，同煎三沸，温服立下，百发百中。
隐菴谓：临产母气先馁，饮食减少，最为可虑，此际惟参为专功，予以人参救助者，历历有案可验。若交骨不开，日气血衰不能连达，宜十全大补汤助之自开，加味芎归汤亦可。

死胎  ***************************
从来辨死胎，观产母舌或青或赤，青则胎死（面赤舌青，母活子死；面青舌赤，子活母死；面舌俱青，子母俱死）。然必腹阴冷重坠，至紫黑血块血缕流出，尤为确症。如双胎一生一死，必腹中半边冷半边热。其故或因产母气不完固，或热毒内攻，欲火伤胎，或颠仆高坠所致。又或惊动太早，血先下而胎路乾涸，僵死腹中，惟令产母稳卧，切勿用力努挣，徒耗神气，但宜勉进饮食，方用冬蜜一大杯，以百沸汤调服之立下。如无蜜，用灶心土研，对酒服，或用夫尿煮沸服，外用黄牛尿热涂母脐腹上，俱妙。
死胎，至孕妇爪甲俱青，腹胀气喘，口出臭气，最为危候，急用黑豆一升炒熟，入醋一大碗，煎至五六分，去豆取汤，分三次服之，以热手摩小腹，其胞胎俱下。
隐菴云：下死胎，古方用平胃散加芒硝，功虽捷而暗中有损。予见用此者，不一二年皆夭，大都平胃克伐胃气。予惟用脱花煎加芒硝五钱，其胎化水而下，保全历有验案。至双胎一生一死，但服黑神散以暖其气，死胎下，生胎亦安。

盘肠生（谓肠随儿下也）  ***************************
遇此宜于衣下之后，令母仰卧，将子肠温水洗净，轻推送入，令其夹紧穀道，自收，或用半夏末吹鼻，自收。如不得，药用醋半杯，新汲水半杯调匀，近产妇面，一嗔一缩，三嗔收尽。
肠出久乾燥难收，浓煎黄耆汤浸之，内服补中益气汤即上。下次有孕，临月服当归补血汤加诃子、瞿麦、粟壳，以免惯证。有儿并胞衣下后，膀胱坠出产户者，用前法送入，仍服补中益气汤。若稳婆不谨，膀胱扯破者，八珍汤加猪脬为引，服之可复。

胞衣来迟  ***************************
胞衣未下，恐恶露入胞，胀大难出，浓煎荆芥穗对童便服，以消瘀血，或煮夫尿沸服，或以百沸汤对冬蜜服，或用蛇皮一尺、香油灯上烧研，入麝一分为末对童便服，或用红花蒲黄煎对酒服，或用灶突后黑土对酒服，或用贝母、蒺藜子研末对童便服，或用黄麻根煮服，俱妙。至荷叶、苋菜，俗知用者，不必载。有用萆麻子涂足心，恐用之不慎反遗咎，故不载其法用药。方则以脱花加芒硝。
产妇元气弱极，胞衣来迟者，用真青化桂三钱，当归川芎各一钱五分，酒煎热服立下。
用绵软靠坐，以童便对荆芥汤，或对紫苏日三服，服至三日止。如血车，以米醋啐煅炭熏，或以醋沃韭菜熏，本妇宜生吞鸡子一枚。如血胀血噤，气喘欲死，用苏木煎服，一切饮食宜淡。
产时胞胎既下，气血俱去，忽尔眼黑头眩，神昏口噤，昏不知人，古书云恶露上攻，血晕致。不知此证有二：一曰血晕，一曰气脱。若以气脱作血晕，而用香辛逐血化痰之剂，则立刻毙矣，不可不惧。
气脱证，产时血既大下，则血去气亦去，故昏晕不省，微虚者片时即苏，大虚者竭脱便死。但察其面目，如眼闭口开，手撒手冷，六脉微细之甚，或浮而散乱，此即气脱证也。速用人参三五钱加入炒米、煨姜、红枣煎汤，徐徐灌之，但得下咽，即可救活，若少迟延，则无及矣。无力备参者，以大剂当归补血汤，加炒米煨姜红枣煎汤灌下，亦能救之。
有闭脱二证宜易辨，如产后牙关紧闭，两手握拳，谓之闭证。有馀之候，但疏风化痰可也。如口张手撒，眼闭遗尿，鼾声，谓之脱证。盖口张心绝，手撒脾绝，眼闭肝绝，遗尿肾绝，鼾声肺绝，惟大进参、附，或可十中救一。此不独产后宜辨，大凡中风、中痰、中暑、气厥及卒然倒仆昏晕者，咸依此辨之。
血晕，盖本由气虚，一时昏晕。然血壅痰盛亦或有之。如果形气脉气俱有馀，胸腹胀痛气粗，外证两手握拳，牙关紧闭，此血逆证也，用黑神散。无胀无痛者悉属气虚，用通治饮。如小腹痛，加山楂、桃仁。如夹伤风，加柴胡。
产后除脱证，不可用补。盖产后百节俱开，气血俱败，外则腠理不密，易感风寒，内则脏腑空虚，易伤饮食。稍有不慎，诸证丛生。古书以产后大补气血为主，后世因之，不知表里未清，滋补一投，反成大害，昧者犹以药力未到，愈补愈深，死而后己。故陈飞霞遇师指授，熟料五积散刊布，盖虑药味辛散而以醋水拌炒，故名熟料。此方专治产后血滞、痰滞、气滞，头疼身痛，恶寒发热，寒热往来，腹胀懒食，手足搐搦，四肢痠疼，浑身麻痹，凡产后一切无名怪证，并皆治之。自谓此方四十馀年活人甚众，尤虑世人视为浅近，谆切言之，兹难毕录。
产后玉门肿痛，用蛇床子煎汤频洗自愈。又玉门不闭，或阴户突出，用石硫黄三钱，菟丝子、吴茱萸各二钱，蛇床一钱五分，水一碗，煎至半碗，频洗自收。
产后乳汁不通，用天花粉炒黄为末，每用二钱，以红饭豆煎汤调服，其乳流溢。又有气血虚无乳者，用当归三钱，川芎二钱，穿山甲（炙）、王不留行各钱半，木通五分，猪蹄一只，以蹄烂为度，去药服汤并蹄，立通。

小儿初诞救护  ***************************
梦生不能发声，切勿断脐，速用明火将胞衣炙暖，使暖气入儿腹，更以热汤烫脐带，用布袋裹猫头足，使伶俐妇人拿住猫头，向儿耳边，以口啮猫耳，必大叫一声，儿即醒哭，方可烧断脐带。因产难，救护产母，儿在地久冒风寒，气欲绝，不能啼者，亦以法温暖之，暖气入腹，气回即苏。
断脐带，俗皆以刀剪断之，最为不妥。但以大纸捻蘸香油于脐带上往来烧之令断，盖所以补接阳气，不但为回生起死之良法，且后日无伤风泄泻之患。
沐浴，用益母草、梅叶、桃李叶、黄连、猪胆、虎骨煎汤洗之，令儿永除疮疥。浴毕，聊以轻粉摩身，令儿不畏风，又解诸气。又以脐带烧灰涂乳，服可免⿸疒立患。
小儿初生，随以软帛裹指，蘸甘草汤拭去口中涎沫。又看小儿身面红，唇舌紫，知其必胎毒，每日以帛蘸淡盐茶洗其口，则毒随涎去，病从何来。此法至神异，又至易简，直洗过周岁更为调燮；若小儿唇面淡莹，惟以姜汤日洗一二次，以其为胎寒也。古方每用黄连、大黄、黄柏等药，不知禀受或虚，受使苦寒克伐，譬如虫蛰萌芽，卒遇凛雪严霜，未有不为所将折者。每见用此者，在三朝七日必有缺乳肚疼泄泻夜啼之证，谁识为苦寒伤胃之害。
预防脐风马牙，用枯矾二钱五分，硼砂五分，朱砂二钱，冰片五釐，麝香五釐，共为细末，见儿下地洗过，即用此末擦脐眼上，每日换尿布时仍擦此末，擦完一料，永杜脐风等症。
小儿初生，惟脐风为恶候。铁镜云：看见两眼角黄，必有脐风。然禀受厚者，满面红黄难辨，惟令乳母于一七内，时常摸儿两乳，乳内有一小核，又看小儿不时喷嚏，更多啼哭，吮乳口松是真侯也。急用姜片或蒜片贴于脐上及左右共三处，隔半指远，用灯火各炙七壮，共二十一壮。再用冬瓜皮焙研细末，以好墨捣烂蒸汁调和，敷于脐之四围。又冬瓜皮煎水一匙，服之立效。又有气息喘急，啼声不啼，或肚上青筋，吊疝作痛，此胎毒夹风邪入脏，外照前灯火，内服指迷七气汤，若稍缓则难救矣。
小儿撮口噤风，但看舌上有疮如粟米是也。用生葱二根捣汁，直殭蚕三个（炒去丝），研极细末，以葱汁调匀，每用一匙灌入儿口。
小儿初生，遍身如鱼脬，破则流水，细研蜜侘参⿰扌艳之。又有遍身无皮，俱是红肉，急以米粉干之扑，俟皮生则止。
初生大小便不通，乃是胎热。急令妇人口含热水，吮儿胸前、背心、脐下、两手足心（共七处），每处吮七口，以吮至红色为度，须臾自通。又以葱汁人乳调匀，蒸热抹儿口，使吞即通。
通面皆青如靛染，不吮嘘，昏迷不啼，此是胎寒，用人参、白芍（酒炒）、当归（各一钱）、枳壳（陈壁土炒，七分）。
●束胎散
白术（土炒，钱半）　黄芩（一钱）　苏叶（八分）　大腹毛（水洗去筋，钱半）　砂仁（五分）　炙草（三分）
●安胎饮
黄耆（蜜炙）　杜仲（姜水炒）　茯苓（各一钱）　阿胶（炒成珠，一钱）　续断（八分）
如胸胀加紫苏饮。
紫苏（一钱）　当归（七分）　川芎　白芍　大腹皮（洗去筋。各五分）　甘草（三分）
●清暑饮
白条（一钱）　白术（土炒，一钱）　黄耆……
