
序  ***************************
昔子舆氏有言：夫道若大蹠然，岂难知哉。是故六经之言道，如天地之无所不包，四子之言道，如日月之无所不烛。不独大道为然，医虽小道，亦道之一事。究其纲领条目，经常变化，上关运气，下切恫□而寄生命，与大道无两枢轴也。华性懦愚，读书无成，其于大道，如在梦寐中耳。少年患温，几为医误，于是弃儒业医，酷嗜岐黄家言，潜心数载，似少有得，然犹不敢自信，窃见泥古而执成规者，不反复致详，而简略从事，经目而未必经心，过而不入，此又难之难矣。夫太极判而天地分，天地位而万物育，生生化化，不外于阴阳相济而成。然先儒尝言：宁治十男子，不治一妇人。盖谓男子以气为本，而妇人以血为主，气固不易理，而血尤难调燮也。故兢兢业业，苦攻多年，伤寒方脉，未敢稍为惮烦，而于妇科，特究心焉。及循考群书，率多论而不详，语而不畅，或存论而遗脉，或有治而无方，使留心斯道者，非失遗珠之恨，即生望洋之叹。爱不揣固陋，编辑是书，门分十二，帙集八卷，理本灵素奥旨，法述先哲精言，略者详之，冗者删之，遗者补之，缺者增之。虽不敢自以为是，私心窃愿医之为术，廓如天地，照如日月，由道之一端，悟道之全体，不舍易以求难，精进勉研，以冀大方海我。
时乾隆四十一年岁次丙申孟春上浣后学柴得华丽东氏书于酒泉之育龄斋


卷一  ——————————————————————————————————————————————————————————————————————————————————————————

月经门  ***************************
〖医妇之难　一〗
寇宗奭曰：宁治十男子，莫治一妇人。谓妇人之病不易治也。盖妇人深闺幽处，情多抑郁，加之忧恚憎忌，慈爱多疑，所愿不遂，性执偏拗，诊时又不令医师观形望色，闻声问因。富贵之家，居奥室之中，处帏慢之内，且复以绵帕蒙其手，既不能行望色之神，又不能尽切脉之巧，未免详问，问之觉繁，反谓医学不精，往往并药不信。不知问非易事，非精于医者，必不能问也。夫望闻问切，四者欲去其三，即神医无由施其神矣。此古今之通患，牢固难破者也。
〖诊妇问娠　二〗
凡诊妇女，须明在室适人，及其夫宦游同处，与大有无妊娠，一一详问，然后切脉。盖临诊之际，妇女情多羞惭，未免脉必不真，且初妊之后，每每不形于诊，非详问不能知其由也。倘独恃一脉，不知脉多疑似，设误触犯，咎必归己。假诊室女，突呼有娠，不但病家憎忌，而傍人谤议，势所难免，故笔记于此，以为医士之鉴。
〖经脉源流　三〗
《上古天真论》曰：女子二七天癸至，任脉通，太冲脉盛，月事以时下，故有子。夫天癸者，天一之气也；任冲者，奇经之二也。任主胞胎，冲为血海。气盛脉通，故月事下而有子。月事者，谓女子经水，按月而至，其盈虚消长，应于月象。月以三旬而一盈，经以三旬而一至，月月如朗，不失其常，故曰月经。又名月信者，如潮信之不爽也。
〖经病大纲　四〗
血者水穀之精气也，和调五脏，洒陈六腑，乃能入于脉也。凡其源源而来，生化于脾，总统于心，藏受于肝，宣布于肺，施泄于肾，灌溉一身。在男子则化而为精，在妇人则上为乳汁，下归血海而为月水。若情志调和，精气充畅，食饮有节，起居无伤，则阳生阴长，百脉充实，何不调之有。苟不知慎，或六淫侵其外，七情伤其中，劳役损其形，嗜欲耗其精，一有触犯，经斯病矣。调之之法，惟阴阳、寒热、气血、虚实八者而已，缕析于下。
〖经脉异常　五〗
月经一月一至，此其常也。然亦有两月一行者，谓之并月；有三月一行者，谓之居经；有一年一行者，谓之避年；有一生不行而能孕育者，谓之暗经。此皆年禀不同，不须求治。若经行吐衄者，是渭逆经；有受娠之后，经复循月而产子者，是谓垢胎；有妊孕数月，忽然下血而胎不殒者，是谓漏胎。此皆异乎常人，均主病也。治见本条。
〖察辨血色　六〗
血色之辨，是以察虚实，证寒热，不可不知也。血者，阴属也。奉心化赤，故以鲜红为正，即有经病，亦易治疗。若深红紫黑者，热之证，浅淡红白者，虚之象；黄如米泔者，湿之化；黏如鼻涕者，实之兆。此其概也。更当审其有无瘀块，色之明黯，脉之迟数，证之喜恶，详而施治，庶无差误。若紫黑而明，稠黏臭秽，脉见浮数洪滑，证候喜冷恶热，为实为热；如紫黑而黯，消澈或腥，脉见沉迟细弱．证兼恶冷喜暖，为虚为寒。以此辨之，最为切当，学者宜深意焉。
〖经脉愆期　七〗
月经按月而至，是为常候，或前或后，谓之愆期。丹溪曰：先朗而至者，血热也；后则而至者，血虚也。王子亨曰：阳太过则先期而至，阴不及则后时而来。观二子之论，阳盛血热，阴亏血虚，致期先后，理诚然矣。然犹有未尽，不可不察。尝见薄弱之女，每每先至，积想之妇，恒多后朗。盖薄弱者，中气常馁，脾宫失其统摄之权；积想者，心火时烁，元海乏其源流之血。又见纵欲之辈，亏损肝肾，冲任失守，以致乍多乍少，或前或后。今世患经病者，率由乎此。诚崩漏之肇端，亦剪嗣之根蒂也。
先期而至，脉见洪数之类，证兼喜冷者，热也。大率血分诸病，四物汤主之。属热者，芩连四物汤；虚热者，地骨皮饮；血多日久不止者，胶艾四物汤；血过多属热者，芩术四物汤；血多有块，色紫稠黏者，有瘀停也，桃红四物汤随其流以逐之。血涩少，色赤者，乃热盛滞血也，姜芩四物汤；有瘀者，佛手散；肝脾郁滞者，逍遥散；脾经血燥者，加味逍遥散。
若脉见濡弱沉细之类，证兼喜暖，为虚寒也。血色浅淡，乃气虚不能摄血也，当归补血汤；虚甚者，圣愈汤；荣卫怯弱，气血两亏，血多不止者，胶艾八珍汤；心脾亏损，情志抑郁，以致经早，其血淋沥不止者，归脾汤最妙，盖脾统血也。纵肆情欲，致损肝肾冲任之源者，惟当镇固命门为主，如左尺洪大无力者，是真阴虚也，六味地黄汤；若右尺豁大无力，或沉迟细涩，是真阳虚也，八味地黄汤。
过朗不至，脉见沉涩者，过期饮；尺中脉微涩或兼腹痛者，香桂四物汤；色淡黄者，痰湿也，芎归二陈汤；紫黑有块，或成条片者，热烁血也，必作痛，香连四物汤。
过期不至，尺脉微弱或涩，面颜黄白，无胀痛之证者，乃无血可行，切戒攻破之剂，宜补益荣卫，大壮气血为主，所谓积流而渠自通也。荣卫怯弱者，双和饮、人参养荣汤；气虚血亏者，八珍汤、十全大补汤；肝经血少者，六味地黄丸，滋水即所以补肝也。
四物汤　本门一
芩连四物汤　本门二
地骨皮饮　本门三
胶艾四物汤　本门四
芩木四物汤　本门五
桃红四物汤　本门六
姜芩四物汤　本门七
佛手散　本门八
逍遥散　本门九
加味逍遥散　本门十
当归补血汤　本门十一
圣愈汤　本门十二
胶艾八珍汤　本门十三
归脾汤本　门十四
六味地黄汤　本门十五
八味地黄汤　本门十六
过期饮　本门十七
香桂四物汤　本门十八
芎归二陈汤　本门十九
香连四物汤　本门二十
双和饮　本门二一
人参养荣汤　本门二二
八珍汤　本门二三
十全大补汤　本门二四
六味地黄丸　本门二五
〖经期腹痛　八〗
经期腹痛，有前后虚实之殊，不可不析。实痛者，多痛于未行之前，经行而痛顿减；虚痛者，每痛于既行之后，血空而痛转加。良由经前气凝血滞，不能流畅，经后血亏气弱，无以充实。然亦有经前属虚，经后属实者。须令以手按腹，喜按喜揉者，虚也；拒按拒揉者，实也。虚实之真假，凝滞之有无，于此可察。临是证者，详其所因，辨其虚实，庶治无遗蕴矣。
经前腹胀痛，若胀过于痛，是气滞其血也，加味乌药散；右痛过于胀，是血凝其气也，琥珀散；若脐腹㽲痛者，延归散；若脏阴冷痛者，小温经汤；或因受寒，过期不行，少腹冷痛者，大温经汤；若胞中不虚，惟风寒凝结，以致少腹疼痛者，吴茱萸汤。
经后腹痛，乃血虚也。当归建中汤；若去血过多，以致腹痛者，圣愈汤、十全大补汤；若经行之际，偶有忧郁，经遂止而腹痛者，木香四物汤；因怒伤肝，致腹胁牵痛者，逍遥散。
加味乌药散　本门二六
琥珀散　本门二七
延归散　本门二八
小温经汤　本门二九
大温经汤　本门三十
吴茱萸汤　本门三一
当归建中汤　本门三二
圣愈汤　本门十二
十全大补汤　本门二四
木香四物汤　本门三三
逍遥散　本门九
〖经行发热　九〗
经行发热，有经前经后、潮热表热之分，所当察也。在经前者，血热也；在经后者，血虚也。若经后日哺潮热者，乃真阴亏涸而然。《经》曰：阴虚生内热。法当壮水之主，以制阳光。若表热者，必有三阳表证可据，证既属表，法当解散，所渭由表而入者，必表而出也。
若经前发热者，加味地骨皮饮；经后发热者，六神汤；寒热似疟者，脾虚肝热也，逍遥散；日晡潮热者，六味地黄汤；若见三阳表证者，则当按经解散，法具后第十四经际伤寒条，宜互参阅。
加味地骨皮饮　本门三四
六神汤　本门三五
逍遥散　本门九
六味地黄汤　本门十五
〖经期体痛　十〗
气血盛实，阴阳和调，则形体通泰。苟或外亏卫气之充养，内乏荣血之灌溉，故经行而身痛也。其间或有表证者，法当解散。设无表证形状，乃荣卫亏乏，血脉壅遏而然，宜调荣益卫，疏经通络，俾气充血盛，经通络达，其证自已。若在经行之后，或因去血过多，乃血虚不能荣于肢节，又当从乎补矣。
若血脉壅滞者，羌桂四物汤；荣卫亏乏者，八珍汤；去血过多者，黄耆建中汤。
羌桂四物汤　本门三六
八珍汤　本门二三
黄耆建中汤　本门三七
〖经行吐泻　十一〗
胃为受谷之宰，脾司运化之权，二者安和，则出纳自如。一有乖戾，则受化或废而吐泻作矣。然吐与泻，主各殊别。吐出于胃，泻由乎脾也。盖经行之际，脾气输运血海，不暇渗湿固中，胃中无藉健运，不能化其精微，此吐泻之端由，而治不可不分判者也。
若呕吐涎饮者，胃弱也，益智六君子汤；吐出食物者，胃寒也，香砂六君子汤。若泻者，脾虚也，参苓白术散：鸭溏澄澈清冷而痛，乃脾寒也，理中汤；肌热渴泻者，虚热也，七味白术散。
益智六君汤　本门三八
香砂六君子汤　本门三九
参苓白术散　本门四十
理中汤　本门四一
七味白术散　本门四二
〖逆经妄行　十二〗
经期吐衄，名曰逆经。夫血者，阴也，阴从乎阳，故随气而为升降。若气逆于上，则不能循道下行，或热伤阳络，迫血从而外溢。《经》曰：天暑地热，经水沸溢。盖血氾滥，多由乎热也。治官抑气清热，则经水安澜，而无沸溢之患矣。
若经前吐血衄血者，乃热壅迫其血也，三黄四物汤；气逆载血者，以抑气清热为主，抑气凉血饮。若在经后．其热已减，宜犀角地黄汤；热或甚者，芩连犀角地黄汤；若脉沉弱或细者，惟以清补为主，生地六味汤，少加童便冲服。
三黄四物汤　本门四三
抑气凉血饮　本门四四
犀角地黄汤　本门四五
芩连犀角地黄汤　本门四六
生地六味汤　本门四七
〖经行带下　十三〗
带下一证，有赤白之分，赤由湿热之腐化，白属气虚之陷下。盖经将行时，气输血海，倘素涉中虚，或宿有湿热，故随气流下，溷淆其间。若形清腥秽，又为寒虚所化，间白带多于经后，名曰脱阳。法当大补，否则祸不旋踵矣。
若色白者，气虚陷下，不能固摄也，补中益气汤；色赤者，湿瘀热化也，知柏四物汤；白带多于经后者，十全大补汤。
补中益气汤　本门四八
知柏四物汤　方见崩漏门一
十全大补汤　本门二四
〖经际伤寒　十四〗
经行之际，不谨调摄，因而偶感外邪，须明风寒之辨。苦头痛汗出，啬啬恶寒，翕翕发热，鼻鸣乾呕者，此风邪中太阳卫分也；若头疼脊强，身痛无汗，恶寒者，此寒邪伤太阳荣分也。上二证者，以有无汗出为风寒之确辨，咸宜速除者也。稍涉延蔓，则必传入阳明之表，而见恶热汗出，目痛鼻乾不眠等证。再或不愈，因见寒热往来，呕而口苦，咽乾目眩，此邪已传少阳也。倘日晡潮热，自汗喜饮，腹满恶热，舌胎苍黄，邪已传阳明胃府，不复传也。
若风伤太阳卫分者，桂枝四物汤；寒伤太阳荣分者，麻黄四物汤；邪传阳明之经者，葛根四物汤；邪入少阳者，柴胡四物汤；邪传阳明胃府者，玉烛散。
桂枝四物汤　本门四九
麻黄四物汤　本门五十
葛根四物汤　本门五一
柴胡四物汤　本门五二
玉烛散　本门五三

月经门汇方  ***************************
●四物汤　一
熟地（二钱）　当归（二钱，酒炒）　白芍（二钱，酒炒）　川芎（一钱）。
上为粗末，水煎温服。如血热者，以生地易熟地。煎眼照前。
●芩连四物汤　二
生地（三钱，酒炒）　当归（二钱，酒炒）　白芍（二钱，洒炒）　川芎（一钱）　黄芩（一钱，酒炒）　黄连（一钱，酒炒）
水煎温服。
●地骨皮饮　三
生地（酒炒）　当归（各二钱，酒洗）　白芍（一钱，酒炒）　川芎（八分）　丹皮　地骨皮（各二钱）。
水煎微温服。
●胶艾四物汤　四
熟地（三钱）　当归（二钱，酒洗）　白芍（二钱，酒炒）　川芎（钱五分）　阿胶（蛤粉炒珠）　艾叶（各一钱，醋炒黑）　炙草五分。
水酒煎，空心温服。
●芩术四物汤　五
生地（三钱）　当归（二钱，酒洗）　白芍（二钱，酒炒）　川芎（一钱）　黄芩（二钱，酒炒）　白术钱（五分，土炒）。
水煎温服。
●桃红四物汤　六
生地（三钱，酒洗）　当归（四钱，酒洗）　白芍（钱五分，酒炒）　川芎（一钱）　桃仁（十四粒，去皮尖研泥）　红花（一钱，酒洗）。
水煎温服。
●姜芩四物汤　七
当归（酒洗）　熟地　赤芍（酒炒）　川芎　姜黄　黄芩　丹皮　元胡（酒炒）　香附（各等分，酒炒）。
水煎温服。
●佛手散　八
川芎（二两）　当归（三两）。
上为细末，每服二钱，水一盏，洒二分，煎七分，温服。
●逍遥散　九
白术（二钱，土炒）　茯苓（一钱）　当归（二钱，酒洗）　白芍（二钱，酒炒）　柴胡（八分）　炙草（六分）　南薄荷（三分）。
加姜枣水煎温服。
●加味逍遥散　十
即前方加山栀丹皮各一钱。
●当归补血汤　十一
当归（三钱，酒洗）　黄耆（一两，蜜炙）。
上水煎服。
●圣愈汤　十二
熟地（四钱）　当归（二钱，酒洗）　白芍（二钱，酒炒）　川芎（一钱）　黄耆（二钱，蜜炙）　人参（一钱）。
上水煎服。
●胶艾八珍汤　十三
人参（一钱或二钱去芦另煎冲）　白术（二钱，土炒）　茯苓（一钱）　炙草（八分）　熟地（三钱）　当归（二钱，酒洗）　白芍（二钱，酒炒）　川芎（一钱）　阿胶（一钱，蛤粉炒）　艾叶（一钱，醋炙）
加姜枣水煎温眼。
●归脾汤　十四
人参（一钱余）　白术（二钱，土炒）　黄耆（二钱，蜜炙）　白苓（一钱）　当归（钱五分，酒洗）　枣仁（二钱，炒研）　远志（六分）　炙草（八分）　木香（三分，末调）　龙眼肉（一钱）。
加姜枣水温煎服。
●六味地黄汤　十五
熟地（四钱）　山药（二钱，炒）　山茱萸（二钱，酒蒸去核）　白苓（钱五分，乳制）　丹皮钱（五分，酒洗焙）　泽泻（钱五分，盐水拌炒）。
上水煎，空心温服。
●八味地黄汤　十六
于前六味地黄汤方加制附子一钱，肉桂一钱。
煎服照前。
●过期饮　十七
熟地　白芍（酒炒）　当归（酒洗）　香附（各二钱，酒制）　川芎（一钱）　红花（七分，酒洗）　桃仁（六分）　莪木（醋制）　木通（各五分）　炙草　肉往（各四分，去皮）　木香（八分）。
水煎食前温眼。
●香桂四物汤　十八
当归（四钱，酒洗）　熟地（三钱）　赤芍（钱五分，酒炒）　川芎（钱五分）　香附（二钱，酒制）　肉桂（一钱，刮粗皮）。
上酒水各半煎服。腹痛者，加延胡索二钱。
●芎归二陈汤　十九
陈皮（钱五分）　半夏（二钱，姜制）　白苓（二钱）　炙草（八分）　川芎（钱五分）　当归（二钱，酒洗）。
水煎服。
●香连四物汤　二十
于前四物汤内加木香六分、黄连一钱。
●双和饮　二一
熟地（四钱）　当归（二钱，酒洗）　白芍（二钱，酒炒）　川芎（一钱）　黄耆（二钱，蜜炙）　炙草（八分）。
加姜枣水煎温服。
●人参养荣汤　二二
人参（一钱）　白术（二钱，土炒）　黄耆（二钱，蜜炙）　白苓（一钱）　熟地（三钱）　当归（二钱，酒洗）　白芍（一钱五分，酒炒）　陈皮（七分）　肉桂（八分，去皮）　炙草（六分）。
加姜枣水煎服。
●八珍汤　二三
人参（一钱）　白术（二钱，土炒）　白苓（一钱）　炙草（八分）　熟地（三钱）　当归（二钱，酒洗）　白芍（一钱五分，酒炒）　川芎（一钱）。
加姜枣水煎服。
●十全大补汤　二四
于前八珍汤加黄耆二钱、肉桂一钱。
引煎同。
●六味地黄丸　二五
大怀熟（八两九蒸者）　怀山药（四两，炒黄）　云白苓（三两，人乳制）　杭山茱（四两，去核酒蒸）　南丹皮（三两，酒洗蒸）　建泽泻（三两，切片盐水浸焙）。
上为细末，加炼蜜丸如桐子大，每眼三钱，空心淡盐汤送服。忌三白。
●加味乌药散　二六
乌药　砂仁　木香　延胡索　香附　甘草　槟榔（各等分）。
上为细末，每服七钱，生姜三片，水煎温服。
●琥珀散　二七
三稜　莪术　赤芍　当归　刘奇奴　丹皮　熟地　官桂　乌药　延胡索（各一两）。
上前五味，用乌豆一升、生姜半斤，切片，米醋四升同煎，豆炼为度，焙乾，入后五味，问为细末。每服二钱，温酒调下，空心食前服。
●延归散　二八
延胡索当归各等分。
上为粗末，每服三钱，加生姜三片，水煎稍热服
●小温经汤　二九
当归（酒洗）　附子（各等分，炮）。
每服三钱水煎空心服。
●大温经汤　三十
吴茱萸（盐汤泡制）　丹皮（酒焙）　白芍（酒炒）　人参（去芦另煎冲）　肉桂（去皮）　当归（酒洗）　川芎　阿胶，蛤粉（炒珠）　炙草（各一钱）　麦冬（二钱，去心）　半夏（二钱五分，姜制）。
加生姜水煎食前服。
●吴朱萸汤　三一
吴茱萸　肉洼　当归（酒洗）　丹皮　半夏（姜制）　麦冬（各二钱，去心）　防风　细辛　藁本　乾姜　茯苓　本香　炙草（各一钱）。
水煎服。
●当归建中汤　三二
当归（一两）　白芍（二两）　肉桂（一两）　炙草（七钱）。
上㕮咀，每服五钱，加生姜大枣水煎，空心温服。
●木香四物汤　三三
于四物汤内加煨广木香一钱。
●加味地骨皮饮　三四
生地　当归　白芍（各二钱）　川芎　丹皮　地骨皮（各三钱）　胡黄连（一钱）。
水煎服。
●六神汤　三五
熟地　当归　白芍　川芎　黄耆　地骨皮（各等分）。
上㕮咀，水煎服。
●羌桂四物汤　三六
于四物汤内加羌活，桂枝各一钱五分。
●黄耆建中汤　三七
黄耆（一两）　肉洼（一两）　白芍（二两）　炙草（七钱）。
每服五钱，姜枣水煎服，日二三服，如虚甚加附子。
●益智六君汤　三八
人参（一钱）　白木（二钱，土炒）　白苓（二钱）　陈皮钱（五分）　半夏（二钱，姜制）　炙草（六分）　益智（一钱，去皮炒研）。
加姜枣水煎服。
●香砂六君子汤　三九
人参（一钱）　白木（二钱，土炒）　白苓钱（五分）　半夏（二钱，姜制）　陈皮（一钱）　藿香（一钱）　缩砂仁（一钱，炒）　炙草（八分）。
加姜枣水煎温服。
●参苓白术散　四十
人参　白苓　白术（土炒）　山药（炒）　甘草　莲肉（去心）
白扁豆（各一钱五分，姜汁炒）　薏米（炒）　缩砂仁　桔梗（各八分）。
上为细末，每服二钱，姜枣汤调服。
●理中汤　四一
人参　白木（土炒）　炮姜　炙草。
水煎服。
●七味白术散　四二
人参　白木（土炒）　茯苓（各钱五分）　藿香　木香　葛根（各一钱）　甘草（五分）。
水煎服。
●三黄四物汤　四三
生地（四钱，酒洗）　白芍（三钱）　当归（钱五分，酒洗）　川芎（六分）　黄芩（一钱，酒炒）　黄连（一钱，酒炒）　大黄量其虚实用酒浸。
上锉水煎服。
●抑气凉血饮　四四
生地（五钱）　白芍（三钱）　黄芩（钱五分，酒炒）　丹皮（二钱）　沉香（三分末调）　柏叶（一钱）。
水煎服。
●犀角地黄汤　四五
生地（六钱）　白芍（四钱）　丹皮（三钱）　犀角（一钱，镑）。
水煎服，有热如狂者，加黄芩钱五分。
●芩连犀角地黄汤　四六
于前方加黄芩、黄连各一钱。
●生地六味汤　四七
生地（四五钱，酒洗）　山萸（二钱，制）　山药（二钱，炒）　丹皮（二钱）　白苓钱（五分）　泽泻（钱五分）。
水煎空心服。右寸脉浮洪者冲童便一杯服。
●补中益气汤　四八
人参　黄耆　白术　当归　陈皮　柴胡　升麻　炙草。
加姜枣水煎温服。
●挂枝四物汤　四九
当归　熟地　川芎（各二钱）　白芍（三钱）　桂枝（三钱）　炙草（一钱）。
姜枣水煎服。
●麻黄四物汤　五十
当归　熟地　白芍　川芎（各二钱）　杏仁（二十粒，去皮尖）　炙草（一钱）　麻黄　桂枝（各一钱）。
上先煎麻黄，去上沫，内诸药，加姜枣煎温服。
●葛根四物汤　五一
当归　熟地　川芎（各二钱）　白芍　桂枝（各三钱）　炙草（一钱）　葛根（钱五分）　麻黄（一钱）。
姜枣水煎服。
●柴胡四物汤　五二
当归　熟地　白芍　川芎（各钱五分）　柴胡　半夏（姜制）　人参　黄芩（各二钱，酒炒）　炙草（五分）。
上为末，每服五钱，加姜枣水煎服。
●玉烛散　五三
当归　川芎　熟地　白芍（各二钱）　炙草　芒硝　大黄（各一钱，酒洗）。
上锉每服八钱，水煎食前服。


卷二  ——————————————————————————————————————————————————————————————————————————————————————————

经闭门  ***************************
〖血滞经闭　一〗
水胀篇曰：石瘕生于胞中，寒气客于子门，子门闭塞，气不得通，恶血当泻不泻，衃以留止。日以益大，状如怀子，月事不以时下，皆生于女子，可导而下。夫胞者，子宫也。子门者，胞之门也。气血交通，月以时下。或寒邪外干，或瘀血内壅，气不宣通，血因遏阻，以当泻者不能得泻，衃血凝塞胞中，状如怀子。若不早为祛除，则必日以益大，其坚如石。故曰石瘕。寒邪既从下袭，温导奚容宽缓。务期衃留去而元气无伤，斯为用导之善者矣。
《评热病论》曰：月事不来者，胞脉闭也。胞脉者，属心而络于胞中。今气上迫肺．心气不得下通，故月事不来也。盖相火居于胞中，心火主乎血脉。阳气上下交通，阴血随其灌注，何有不来之虞？第妇人心气恒郁，欲火时萌，火之发也刑乎金，金之燥也气上冲，欲不咳嗽，势不能已。愈咳则气愈上，致乏下络之权，故月事断绝矣。夫病由心生，亟宜速治，否则咳嗽日久，必增息贲而成肺劳矣。洁古曰：宜先服降心火之剂，后荞脾血。余佩而用之，每奏捷功。先哲之言，信非诬也。
若外邪客犯，致成石瘕者，宜吴茱萸汤温而散之。里气壅瘀而成者，宜琥珀散以攻导之。气上迫肺，月事不来者，先宜三和汤，后服五补丸及卫生汤。
吴茱萸汤　见月经门三一
琥珀散　见月经门二七
三和汤　本门一
五补丸　本门二
卫生汤　本门三
〖血亏经闭　二〗
《阴阳别论》曰：二阳之病发心脾，有不得隐曲，女子不月。其传为风消，其传为息贲者，死不治。夫二阳者，足阳明胃也。从生于心，藉化于脾，二者安和，则胃纳水穀而化精微。倘女子有隐情曲意，不得舒衷畅怀，则心脾气郁不行，胃乏生化，饮食日少，血何由生。所谓二阳之病发心脾，女子不月矣，能使心脾和畅，胃职乃司，中焦受气取汁，变化而赤，庶血海日盛，经斯复下矣。苟或迁延，阴血愈虚，内热愈炽，肌为热烁，如风消物，皮肤甲错，日渐瘦枯，名曰风消。火之化也。火盛无制，必刑肺金，金气受邪，不能运布水精，留于胸中，津液悉凝为痰，咳嗽昼夜难已。肾失水源，因而气上不归，息贲促急。肝无水滋，毫毛焦枯，鬓发脱落。五脏遍传，欲望有生，焉可得耶。
若因胃热烁血，血海乾枯者，玉烛散，泄其热则经自行；心脾气郁者，归脾汤；气血亏衰者，人参养荣汤；咳嗽气急者，此金水不能相滋也，麦味地黄汤，肝失水荣者，六味地黄汤。诸所示尽，详血枯经闭。宜互参考。
玉烛散　见月经门五三
归脾汤　见月经门十四
人参养荣汤　见月经门二二
麦味地黄汤　本门四
六味地黄汤　见月经门十五
〖血枯经闭　三〗
血枯经闭一证，其因多端，有不可一途论治者。夫枯者，涸竭之谓也。原其所致之由，或思虑而伤心脾，或纵欲而损肝肾，或崩漏吐衄，而阴血暴亡，或产多乳众，而冲任渐涸。盖思虑抑郁则心脾气滞不行，因而胃废出纳之用；纵欲过极则肝肾真精日损，以致筋骨无藉滋荣；崩漏吐衄，隧道乏其灌注；产多乳众，血海无以充盈，故月事断绝，面爪黄白，肢体困倦，午后潮热，种种见证，靡非精血亏竭之候，名曰虚损。于是最当滋补肝肾，培养脾胃。盖胃者卫之源，脾者荣之本。俾气血充足，经脉贯通，斯太冲渐盛，月当自下矣。舍此不治，久必阴水愈耗，阳火愈炽，火上烁肺，致使频咳喘促，继而骨蒸劳热，面色枯白，颧若涂朱，肌肤甲错，甚为寒热，迭变诸证，皆由真阴枯涸，元阳飞越，变为壮火，势与元气不两立，戕贼气血，难遏难止。经曰：壮火食气，气亦弱矣。此劳瘵中最危最恶之候也。惟宜壮水之主，以制阳光，或可冀其万一。倘妄肆寒凉，危亡立待。医不识此，安望有济于他哉。
若因思虑伤脾者，归脾汤；饮食懒思，时或多痰者，六君子汤；纵欲过极，以致肝肾精血亏损者，归芍地黄汤，所谓乙癸同源也。崩漏吐衄，产多乳众，血无以生者，人参养荣汤、十全大补汤、八珍汤；午后潮热者，地骨皮饮、六味地黄汤；咳嗽成劳，频频不已者，劫劳散；咳而喘促者，此肾虚不能纳气归源也，麦味地黄汤、参麦地黄汤、加味都气汤，此纳气藏元之治也。骨蒸劳热，或多盗汗者，地龟都气汤；身发壮热，时或乾渴者，此真阴涸竭，元阳飞越也，法当壮水制阳为主，如六味地黄汤加龟胶、青蒿之类；如寒热似疟者，此气血大虚之候也，惟宜培补，如十全大补汤加姜炭、柴胡之类；若咳嗽初起，须审其因，如由外邪，当从疏解，倘骤用补，则邪必留连，久而成劳。《经》曰：劳风发于肺下，正谓此也。
归脾汤　见月经门十四
六君子汤　本门五
归芍地黄汤　本门六
人参养荣汤　见月经门二二
十全大补汤　见月经门二四
八珍汤　见月经门二三
地骨皮饮　见月经门三
六味地黄汤　见月经门十五
劫劳散　本门七
麦味地黄汤　本门四
参麦地黄汤　本门八
加味都气汤　本门九
地龟都气汤　本门十
〖师尼室寡经闭　四〗
夫师，道姑也；尼，女僧也；室系尚未适人之女，寡乃少而亡夫之妇。凡此经闭者，不可同寻常妻妾论治也。盖寂居深幽，独阴无阳，情志恒多郁结，欲念时萌弗遂。欲察其验，肝脉弦出寸口。其故何也？由相火寄权于肝也。抑其夫宦游客处者，每患斯疾。业是科者，先须识此。明乎此，则情志错杂难名之状，洞彻无馀。调治之法，和肝理脾，开郁清心而已。然更须病者自移心志，始能宁弭萧墙之祸矣。
室女多属气血凝结者，法当攻破，大黄䗪虫丸；体弱脉虚，难任攻下者，泽兰叶汤、柏子仁丸兼服，久之其血自行。师尼寡妇，多属郁热，宜金兰逍遥散，以和肝理脾，开郁清心，经自通也。
大黄䗪虫丸　本门十一
泽兰叶汤　本门十二
柏子仁丸　本门十三
金兰逍遥丸　本门十四
〖妇人经断复来　五〗
妇人七七天癸竭，地道不通，当月水不下。倘仍不断，别无他证，乃血有馀，不可用药强止。若断已年馀之外，忽尔夏来者，当审其因，果何干犯，随证施冶，无不可也。
若因血热者，芩心丸；血热甚者，益阴煎；血去过多，冲任虚损，不能固其血者，十全大补汤或胶艾八珍汤；怒气伤肝，致血不藏者，逍遥散；忧思伤脾，不能统摄者，归脾汤。
苓心丸　本门十五
益阴煎　本门十六
十全大补汤　见月经门二四
胶艾八珍汤　见月经门十三
逍遥散　见月经门九
归脾汤　见月经门十四
〖室女经来复止　六〗
女子二七天癸至，经行数度，仍复不来，无他疾苦，必是避年。盖缘气血尚弱，经隧未充，当俟自下，不必求疗。倘兼虚损形证，紧数之脉，则为室女血枯经闭，名曰重痨。命属风烛，断非享龄之兆。寇宗奭曰：夫人之生，以气血为本，人至有病，未有不先伤气血者。世有童男室女，积想在心，思虑过度，多致劳损。男子则神色先散，女子则月水先闭。盖忧愁思虑则伤心，心伤则血逆竭，血逆竭则神色先散，而月水先闭也。火既受病，则不能荣养子，故不嗜食。脾气虚则金气亏，故发嗽。嗽既作，则水绝，故四肢干。木气不畅，故多怒，鬓发焦，筋骨痿。五藏传遏而终死矣。此付痨瘵最难治。盖病起于五脏之中，药力所不可及也。若能改易心志，甲药善于调理，或得九死一生耳。法详血枯及室寡经闭，兹不冗赘。

经闭门汇方  ***************************
●三和汤　一
当归　川芎　白芍　生地　大黄　朴硝　黄芩　山栀　连翘　薄荷　甘草（各等分）。
上锉，每八钱水煎服。
●五补丸　二
熟地　人参　牛膝（酒焙）　白苓　地骨皮（各等分）。
上为末，炼蜜丸，桐子大。每服三五十丸，空心温酒送下。
●卫生汤　三
当归（二两，酒洗）　白芍（二两，酒炒）　黄耆（三两，蜜炙）　甘草（一两）。
上为末，每服半两，水二盏，煎一盏，空心温服。如气虚者加人参一两。
●麦味地黄汤　四
熟地（四钱）　山药（炒）　山萸（各二钱，酒蒸去核）　白苓　丹皮（酒焙）　泽泻（各一钱五分，盐水拌炒）　麦冬（二钱，去心）　五味（八分，蜜制）。
水煎空心温服。
●六君子汤　五
人参（一钱）　白术（二钱，土炒）　白苓钱（五分）　半夏（二钱，姜制）　橘皮（一钱）　炙草（八分）。
加姜枣水煎食后温服。
●归芍地黄汤　六
熟地（四钱）　山药（炒）　山萸（各二钱，酒蒸去核）　白苓　丹皮　泽泻（各钱五分，盐水浸炒）　当归（二钱，酒洗）　白芍（钱五分，酒炒）。
水煎，空心温服。右尺脉微者，加肉桂一钱。
●劫劳散　七
白芍（六两，酒炒）　黄耆（四两，蜜炙）　甘草（蜜炙）　人参（去芦）　当归（酒洗）　熟地（焙乾）　五味　真阿胶（各一两，蛤粉炒珠）。
上为粗末，每服三钱，水一盏，生姜七月，枣三枚煎至九分，温服。
●参麦地黄汤　八
熟地（五六七钱）　山药（炒黄）　山萸（各二钱，酒蒸去核）　白苓　丹皮（酒焙）　泽泻（各钱五分，盐水拌炒）　麦冬（三钱，去心）　五味（八分，蜜炙）　人参（一二钱，另煎冲入）。
水煎早晚温服。
●加味都气汤　九
熟地（自四钱至七八钱）　山药（炒黄）　山萸（各二钱，酒蒸去核）　白苓　丹皮（各钱五分，酒焙）　泽泻（一钱，盐水拌炒）　川牛膝（钱五分，酒焙）　麦冬（二三钱，去心）　辽五味（七八分至一钱，蜜炙）　肉桂（一钱，右尺沉而有力者去之）　黑沉香（三五分末调入）。
水煎空心温服。
●地龟都气汤　十
熟地（四钱）　山药（二钱，炒黄）　山萸（二钱，酒蒸去核）　白苓　丹皮（洒洗）　泽泻（各一钱五分，盐水拌炒）　龟板（一枚，醋炙）　地骨皮（一钱，去骨）　五味（一钱）。
水煎温服。尺脉洪大者，加生地二钱，丹皮加至二钱；肝脉浮弦者，加生白芍二钱。
●大黄䗪虫丸　十一
大黄（酒蒸）　赤芍（酒炒）　生地（酒洗）　桃仁（去皮尖）　杏仁（去皮）　乾漆（炒去烟）　黄芩　甘草　䗪虫　虻虫　蛭虫　蚜螬（各等分）。
炼蜜丸。每服丸数，量虚实增减。
●泽兰叶汤　十二
泽兰叶（三两）　当归（酒洗）　白芍药（各一两，酒炒）　甘草（五钱）。
上为粗末，每服五钱，水二盏，煎一盏，温服。
●柏子仁丸　十三
柏子仁（炒另研）　牛膝（酒洗）　卷柏（各五钱）　泽兰叶　续断（各二两）　熟地（三两五钱，酒浸透，石曰内杵成膏）。
上为细末，炼蜜丸，桐子大，空心米饮送下三十丸。
●金兰逍遥散　十四
当归（酒洗）　白芍（酒炒）　白木（土炒）　茯苓　柴胡　炙草　香附（醋炙）　生地（酒洗）　黄芩（酒炒）　薄荷　郁金译
加姜枣水煎温服。
●芩心丸　十五
用黄芩心枝条者三两（米泔浸七日．炙乾，又浸又炙，如此七次）。
上为末，醋丸如桐子大。每服七十丸．空心温酒送下，日进二服。
●益阴煎　十六
生地（三钱）　知母（二钱，酒炒）　黄柏（二钱，洒炒）　龟板（四钱，醋炙）　缩砂仁　甘草（各一钱，炙）。

崩漏门  ***************************
〖崩经漏血　一〗
《经》曰：心生血，肝藏血，脾统血。夫血者，阴也，随气而为升降。升降调适，则月事下止依时。苟有戾乖，斯崩或漏矣。崩者，血卒大下，若山崩难遏之势；漏乃不时淋漓，绵绵弗已之谓。致此之由，或思虑伤脾，中气困馁，则不能统摄归源；忿恚伤肝，火动于中，迫血无藏纳之所；悲哀太过，心胞系损，因而血乏主宰；房欲不谨，肾命日亏，以致闭藏失权。此皆犯其脏者也。更或向有瘀停，因新血冲激而始泄，或热伤阴结，为火搏击而妄行。治疗之法，在乎详审。若果有瘀有火，清之逐之为宜。倘涉虚候，当从升补，不得肆用寒凉攻克，反伐生气之源，为害匪细。《经》曰：血脱益气。东垣云：大夫血后，须用四君辈以收功，可谓得经旨之奥矣。
若崩漏去血过多者胶艾四物汤止之；血热者，知柏四物汤清之；热微者，荆芩四物汤和之；漏血涩少，间有淤块者，桃红四物汤加香附破之。崩血初起，腹胁胀痛，色紫成块者，属瘀凝也，琥珀散攻之；崩漏日久，去血过多，而气随血去，冲任损伤，因见肢体倦怠，脉息沉弱细濡之类，大虚之候，当恃温补，宜胶艾八珍汤、人参养荣汤、十全大补汤，尺脉微加附子。若色黑如豆汁，清稀者，此败血也，尤宜前药。思虑劳倦，致脾不能统血归源者，归脾汤；脾经郁火者，加味归脾汤；忿恚伤肝者，逍遥散加香附青皮；怒动肝火者，加味逍遥散。房劳伤肾，以致冲任失守，当镇固命门为主，左尺脉细弱者，六味地黄汤加续断阿胶；右尺脉微细者，八味地黄汤，不可以肉桂动血执泥，此余屡用屡验者。崩血已多，其色紫黯清稀，腹痛无时者，姜附芎归汤。悲哀太过者，补中益气汤，或日久脾伤食少，中气下陷，不能载血者，亦宜是方。中气不固，不能提摄者，益胃升阳汤。崩漏夹水，或日水泻一二次，形气不甚弱者，调经升阳除湿汤，以风先胜其湿，然后补益中州。形气虚弱者，补中益气汤加风药一二味，如防风桂枝之属，补中以胜湿也。崩血补之，仍然不止者，须防滑脱，宜地榆苦酒煎以止之。止后随证施治可也。
胶艾四物汤　见月经门四
知柏四物汤　本门一
荆芩四物汤　本门二
桃红四物汤　见月经门六
琥珀散　见月经门二七
胶艾八珍汤　见月经门十三
人参养荣汤　见月经门二二
十全大补汤　见月经门二四
归脾汤　见月经门十四
加味归脾汤　本门三
逍遥散　见月经门九
加味追遥散　见月经门十
六味地黄汤　见月经门十五
八味地黄汤　见月经门十六
姜附芎归汤　本门四
补中益气汤　见月经门四八
益胃升阳汤　本门五
调经升阳除湿汤　本门六
地榆苦酒煎　本门七
〖杀血心痛　二〗
崩血而心痛甚者，名曰杀血心痛。由亡血过多，心脾无所荣养，间有淤血凝结不散者，必有形迹可征。若因小产去血太甚，以致心痛者，缘由虽二，其致一也。
若因血滞不散者，失笑散，先定其痛，后随证施治。如因去血过多，归脾汤、人参养荣汤、十全大补汤等，乃治此之神剂。
失笑散　本门八
归脾汤　见月经门十四
人参养荣汤　见月经门二二
十全大补汤　见月经门二四

崩漏门汇方  ***************************
●知柏四物汤　一
生地（四钱，酒洗）　当归头（钱五分）　白芍（三钱，酒炒）　川芎（钱五分）　知母（酒炒）　黄柏（各一钱，酒炒）。
水煎温服。
●荆芩四物汤　二
生地（三钱，酒洗）　当归（酒洗）　白芍（各二钱，酒炒）　川芎　荆芥　黄芩（酒炒）　香附（各一钱，醋炙）。
水煎温服。
●加味归脾汤　三
人参（一二钱，去芦）　白术（二钱，土炒）　茯苓（一钱）　黄耆（二钱，蜜炙）　枣仁（二钱，炒）　远志（六分，甘草水浸去骨炒）　当归（钱五分）　木香（三分）　炙草（八分）　龙眼肉（一钱）　柴胡（五分）　山栀子（一钱）　丹皮（一钱）。
加姜枣水煎食远温服。
●姜附芎归汤　四
当归（四五钱，酒洗）　川芎（二钱）　姜炭钱（五分）　附子（钱五分，炮）。
水煎温服。
●益胃升阳汤　五
黄耆（二钱，蜜炙）　人参（一钱）　白术（三钱，土炒）　神麴（钱五分，炒）　当归（酒洗）　陈皮（炙草各一钱）　升麻　柴胡（各五分）　生黄芩（二钱）。
上为粗末，每服三钱，或五钱，如食添再加之，如食减只服三钱，或减之，不可多服。水煎去滓热服。热者用黄芩，寒者减芩加肉桂一钱，腹痛加白芍，有嗽去人参。
●调经升阳除湿汤　六
黄耆　苍术　羌活（各钱五分）　防风　藁本　升麻　柴胡炙草（各一钱）　独活（五分）　蔓荆子（七分）。
水五盏煎一盏，去滓稍热服，空心服毕，待少时以蚤膳压之。
●地榆苦酒煎　七
地榆（一两，炒），醋煎露一宿，次早温眼立止。止后随证调治之。苦酒即醋也。
●失笑散　八
五灵脂　蒲黄各等分。
上为末，先用酽醋调二钱熬膏，入水一盏，煎至七分，食前热服，良验。


卷三  ——————————————————————————————————————————————————————————————————————————————————————————

带下门  ***************************
〖五色带下〗
带下者，阴中秽物时下也。由五志不遂，或产育房劳，伤及冲任，风邪乘间入于胞中，血受其邪，随人脏气寒热虚湿而化。其色有五，故有五脏之分焉。色青者，属肝为风湿；色赤者，属心为热湿；色黄者，属脾为虚湿；色白者，属肺为清湿；色黑者，属肾为寒湿也。治法有六，曰：补、泻、燥、涩、温、寒也。随宜而施，靡有不效。若带已久，更审其淋漓之物，气臭或腥而秽者，系胞中败血所化。倘似疮脓，乃内痈脓溃而致。下如米泔．兼尿窍不利．因膀胱蓄热，名为白浊，此出自溺孔。若如胶黏，小水清长，名曰白淫，来自胞中，由乎精道者也。《经》曰：思想无穷，所愿不得，意淫于外，入房太甚，化为白淫也。
若因六淫之邪入于胞中者，少腹多痛，宜吴茱萸汤加减主之。色白黑而清稀者，虚寒也。色白者，补中益气汤；色黑者，六味地黄汤。色黄而淡者，六君于汤，或加味归脾汤。胞中痛，色兼黄赤者，湿热也，知柏四物汤。胞中冷痛者，寒湿也，加味四物汤。日久滑脱者，照加法施用。五色相兼者，湿热尤甚也，清白散主之。五色相杂，皆从湿化。若少腹胀痛，污水绵绵，属湿热者，宜导水丸；属湿寒者，宜万安丸。其寒热之辨，在尺脉有力无力间分也。人肥者，多属痰湿，苍柏樗皮丸。
白浊白淫，亦带类也，宜威喜丸、固精丸。
带有因瘀血所比者，以通逐为主。因内痈脓出者，当详疮疡施治，毋容混也。
吴茱萸汤　见月经门三一，本门八附加减法
补中益气汤　见月经门四八
六味地黄汤　见月经门十五
六君子汤　见经闭门五
加味归脾汤　见崩漏门三
知柏四物汤　见崩漏门一
加味四物汤　本门一
清白散　本门二
导水丸　本门三
万安丸　本门四
苍柏樗皮丸　本门五
威喜丸　本门六
固精丸　本门七

带下门汇方  ***************************
●加味四物汤　一
熟地（三钱）　当归（二钱，酒洗）　白芍（二钱，酒炒）　川芎（一钱）　附子（一钱，炮）　炮姜（一钱）　肉桂（一钱）。
水煎服。日久滑脱者，加升麻柴胡举之，龙骨牡蛎石脂涩之。
●清白散　二
生地（酒洗）　当归（酒洗）　白芍（酒炒）　川芎　黄柏（盐水泡）　椿根皮（酒炒）　贝母（各一钱，去心）　姜炭　甘草（各五分）。
姜三片，水煎温服。色赤加地榆、荆芥、黄芩；湿加苍术、白术；滑加龙骨、牡蛎；久则与四君汤合用。
●导水丸　三
牵牛头末　滑石（各四两，水飞）　黄芩　川大黄（各二两）。
上末蒸饼为丸，滚白汤送眼．丸数量虚实服。
●万安丸　四
牵牛头末　胡椒　广本香　小茴香（各等分，焙）。
上末水泛为丸，量虚实白汤送服。
●苍柏樗皮丸　五
苍术（米泔制）　黄柏（盐水泡）　樗根皮　南星（姜炙）　半夏　海石（煅）　川芎　香附　乾姜（各等分，炮）。
上末醋和丸，桐子大。每服五六十丸，白汤下。暑月去乾姜加滑石。
●威喜丸　六
白苓（四两，去皮作块，用猪苓二钱半同于磁器内煮二十馀沸，取出晒乾，不用猪苓），黄蜡四两。
上以白苓为末，炼黄蛤为丸，如弹子大。空心细嚼，满口生津。徐徐咽服，以小便清为度，忌米醋，只吃糠醋，忌动气恼。
●固精丸　七
牡蛎（煅粉）　菟丝子（酒蒸焙）　韭子　白龙骨　五味子　白茯苓　桑螵蛸（酒制）　白石脂（各等分）。
上为末，酒糊丸，如桐子大。每服七十丸，空心盐汤下。
●吴茱萸汤　八　见月经门三一
色赤或黄而浊黏者，热也，加黄连、栀子。色青者，加防风、栀子。

积聚门  ***************************
〖积聚症瘕痞瘀血血蛊名义　一〗
五脏气积名曰积，故积有五。六府气聚名曰聚，故聚有六。《难经》有心肝脾肺肾五脏之积，而无六聚。盖以积为血病，而聚为气病耳。故东垣有五积丸方治法，巢氏《病源》载七症八瘕。但有八瘕名证，而无七症病形。其他方书亦不概见，大抵又以症为气病，而瘕为血病也。夫病皆起于气，必气聚而后血凝，不必过泥于黄、青、燥、血、脂、狐、蛇、鳖等名，但以牢固不移，有定处者为症为积；推移转动，忽聚忽散者为瘕为聚可也。若夫痞者，痞闷不通，气道壅塞之谓。瘀血者，血瘀腹中未成坚块之形；蓄之既久，必成血蛊矣。凡此诸证，皆由新产之后与经行之时，不谨调避，以致风冷外袭，邪正相传，结于腹中而成也。
〖症瘕证治　二〗
症者，有所征验。瘕者，聚散无常。由饮食失节，脾胃亏损，邪正相传，结于腹中，因气上下攻筑疼痛也，大七气汤主之；脾胃亏损者，芎归六君汤。
大七气汤　本门一
芎归六君汤　本门二
〖食症证治　三〗
妇人经行产后，脏府虚弱，脾胃既亏，贪食生冷之物，不能消化，与脏气互相抟聚，结成坚块，牢固不移，口渐长大者，宜先开滞消积，继固脾气可也，乌药散主之。
乌药散　本门三
〖血症证治　四〗
妇人产后经行之时，脏气已虚。或被风冷相干，或为饮食所伤，与血抟结，遂成颗块，牢固不移，腹胁胀痛，内热心烦，食少善忘，但头汗出者、血症也，血竭散主之。
血竭散　本门四
〖痞证治　五〗
痞者，胸膈窒塞，痞闷不通也。由中气壅滞，阻碍舒布而然。当宽宣气道，继培中州，助气丸主之。
助气丸本门五
〖积聚证治　六〗
积者，著而不移；聚者，忽散忽凝。乃痰饮宿食与气血抟结也。皆由脾胃虚弱，不能输运，当健脾消食，化痰渗饮，理气和血，则积聚未有不愈音矣。开郁正气散主之。
开郁正气散　本门六
〖瘀血血蛊证治　七〗
妇人经行之际，或产后恶露未尽，调摄不谨，风冷乘客血室，血得冷则凝，停留个久，未成坚块者，故名瘀血也，其人必面色痿黄，脐腹胀痛，内热哺热，乃其候也。若不速治，则必经闭。蓄留既久，变为血蛊。血蛊之状，腹胀大，筋红起，危恶可畏者也。
恶露未尽，失笑散。瘀血凝聚，致经不通者，玉烛散。血蛊腹胀者，桃奴散。
失笑散　见崩漏门八
玉烛散　见月经门五三
桃奴散　本门七
〖痃癖证治　八〗
妇人脐之两旁，有筋突起，发则疼痛，大者如臂，小者如指，状类弓弦，名曰痃。僻在两肋之间，有时而痛者，名曰癖。二者皆阴阳不和，经络否隔，饮食停滞，不得宣流，风冷之邪，与气血抟结而成形也。若再受风冷，发则形见，疼痛益甚，风冷弭释，则平复如初矣。葱白散兼乌鸡丸主之。
葱白散　本门八
乌鸡丸　本门九
〖疝病证治　九〗
妇人少腹疼痛，牵连腰胁高起，名曰疝。或因产后，或因经水往来，风冷乘客胞中，接并吁气。故胁腹牵引刺痛也。法当疏攻厥阴，当归散主之。
当归散　本门十
〖治诸积大法　十〗
《经》曰：邪之所凑，其正必虚。故凡治诸症积，宜审形体之壮弱，病势之缓急，详分施治，庶无虚虚之祸。如身形壮盛，脉证俱实者，则直攻其积，《经》所谓坚者削之也。倘遇虚怯之辈，气血衰弱，不任攻伐，病势虽盛，当先扶正气，俟正气渐长，再攻其病。盖实者邪气也，虚者正气也。若不养正辟邪，鲜有不误者。《经》曰：大积大聚，其可犯也，衰其大半而上．过者死。洁古云：养正积自除。可谓得经旨者矣。

积聚门汇方  ***************************
●大七气汤　一
三稜　莪茂（各煨切）　青皮（去穰）　陈皮（去白）　木香藿香　益智仁　桔梗　肉佳　甘草（各七钱五分，炙）。
每服五钱，水二盏，煎一盏，食前温服。
●芎归六君汤　二
人参　白术（土炒）　白苓　橘皮　半夏（姜制）　炙草　川芎　当归。
姜冬水煎服。
●乌药散　三
乌药　莪茂　桂心　当归（炒）　桃仁　青皮　木香（各等分）。
上为末，每服二钱，热酒调下。
●血竭散　四
真血竭（如无紫矿代）　当归　赤芍药　浦黄　延胡索（各等分）。
上研极细末，每服一钱，甲童便合好酒半大盏，煎一沸，温调下方，产下时一服，上床良久再服，其恶血自循经下行，不致冲上，免生百病。
●助气丸　五
三稜　莪茂（各用湿纸包，灰火中煨透，切片，各二斤）　青皮（去穰醋炒）　陈皮（去白）　白术（各十五两，土炒）　枳壳（麸炒）　槟榔　木香（各十两）。
上为末，糊丸桐子大。每服五十，空滚水下。
●开郁正无散　六
白术　陈皮　青皮　香附　山楂　海粉　洁梗　茯苓　砂仁　延胡　麦芽　甘草　神麴（各等分，炒）。
上锉。每服一两，生姜三片，水煎服。
●桃奴散　七
桃奴（炒，即桃树上未熟不落之干桃子也）　雄鼠粪（炒，两头尖者是）　延胡索　肉桂　五灵脂　香附　缩砂仁　桃仁（各等分）。
上为末，每服三钱，温酒调下。
●葱白散　八
当归　熟地　赤芍　川芎　人参　茯苓　枳壳　肉桂　厚朴　乾姜　木香　青皮　莪茂　三稜　茄香　神麴　麦芽苦楝子（各等分）。
上末，加葱白三寸，食盐五分，煎服三钱。大便结燥者，去盐加大黄，大便自利加诃子。
●乌鸡丸　九
乌骨雄鸡（一只，要肉毛者）　乌药　蛇床子　丹皮　人参　白术　黄耆（各一两）　苍术（一两五钱，米泔浸切焙）　海桐皮　肉桂（去粗皮）　附子（制）　川乌（制）　红花　白芍　莪术　陈皮（各一两）　延胡索　木香　肉蔻　熟地（焙）　琥珀　草果（各一两五钱）。
上药细锉，将鸡汤撏去毛及肠肚，放药于内，用新磁瓶以好酒一斗同煮，令乾，去鸡骨，以油单盛，焙乾为细末，炼蜜和丸，如桐子大，每服三十丸。
胎前产后伤寒，蜜糖酒下；胎前气闷壮热，炒姜酒下；赤白带下，生姜地黄酒下；产后败血注心，重便炒姜洒下；产后血块填筑，心腹疼痛，延胡酒下；胎前呕逆，姜汤下；催生，炒蜀葵子酒下；安胎，盐酒下；室女经脉当通不通，四肢疼痛，红花酒下；血气攻刺．心腹疼痛，煎当归酒下；血晕，棕榈烧灰酒调吞下；血闷，煎乌梅汤研碳砂下；子宫久冷，温酒或枣汤下，空心日一服；血风劳，人参酒吞下；小腹㽲痛，炒茴香盐酒吞下；血散四肢，遍身虚浮黄肿，赤小豆酒下；血邪，研朱砂麝香酒下；常服温酒醋汤任下，空心食前服。
●当归散　十
当归　川芎（各二钱）　鳖甲（三钱，醋炙）　吴萸　桃仁（十五粒）　赤芍　肉桂（各一钱）　槟榔　青皮（各八分）　木香　莪茂　川大黄（各七分）。
上为末，每服一钱，水一盏，入于胭脂一钱，同煎六分服，食后。


卷四  ——————————————————————————————————————————————————————————————————————————————————————————

嗣育门  ***************************
〖胎孕之原　一〗
《经》曰：丈夫二人肾气盛，天癸至，精气溢泻，阴阳和，故能有子。女子二七天癸至，任脉通，太冲脉盛，月事以时下，故有子。天癸者，天一之真气也。蕴藏于命门之中，男必待二八肾气盛，女必待二七任脉通．故精气溢泻，月以时下，与后天水穀日生之精，混合而盈，阴阳和，乃能有子。然男属阳，阳应日，故精盛而日举；女属阴，阴应月，故血盛而月下。男女交媾，其先后天之精气，妙合而凝，始能成孕。当是之时，阳盛成男，阴盛成女，先哲有云：乾道成男，坤道成女，理所然也。
〖不孕之故　二〗
妇人纤疴不作，始能有子。若为三因之邪，伤其冲任二脉，则月经不调、赤白带下、崩经漏血诸病生焉。或宿血积于胞中，以致新血不行；或胞寒胞热，不能摄精。或体盛痰多，脂膜壅塞子宫，诸如此类，皆不孕之故也。当细审其因，按证调治，俾无疾作，乃可望其麟趾呈祥矣。然其男子有无疾病，亦所当察，设有肾虚精滑、精冷精清，或临事不坚，流而不射，盗汗梦遗，便浊淋涩等类，欲望其苗而秀，秀而实者，未之有也。
〖男女完实　三〗
男子十六而精通，必待三十而娶；女子十四而经至，必俟二十而嫁。所以然者，皆欲阴阳完实，然后交而孕，孕而育，育而其子必坚壮长寿也。今未笄之女，天癸始至，已近男色，则阴气早泻，未完而伤，未实而动，所以虽交而不孕，孕而不育，育而其子必脆弱不寿矣。为人父母者，不可以不知此。
〖种子时候　四〗
聚精之道，惟在寡欲，交接女子，必乘其时。盖妇人一月经行一度之后，必有一日氤氲之时，气蒸而热，如醉如痴，有欲交不可忍之状，乃天然节候，是成胎生化之真机，志欲种玉者，慎勿失此机也。
〖论成男女　五〗
成男女之说，著论纷纷。先贤有以血先至里精则成男，精先至里血则成女，精血散分并里，则为骈胎品胎之原者；有以月水尽后，一三五日成男，二四六日成女，与夫经水断后，一二日成男，四五日成女者；有以受气于左子宫成男，受气于右子宫成女者。皆各执一见，殊为谬诞。盖独男独女之胎，或可以日数论，骈胎品胎，或男或女，亦可以日数论乎？稽之史载，一产三子四子，有半男半女，或男多女少，男少女多者，则一三五日为男，二四六日为女之说，不可凭矣。抑岂有一日受男，而二日复受女之理乎？胞，命门也。在男子曰精室，在女子曰子宫，形如合钵，并无两岐可分，曰左右，则是有两子宫矣。此说尤属不经。然则何以定之？亦惟以会合天人，阳盛乾道成男，阴盛坤道成女，斯足为的确不易之论耳。
〖双胎品胎　六〗
古以双胎乃精气有馀，岐而分之，血因分而摄之故也。若男同孕者，刚日阳时也；女同孕者，柔日阴时也。男女同孕者，刚日阴时，或柔日阳时也。其他或有不成男女，男不可为父，女不可为母，与男女之兼形者，又皆阴阳变常，驳气所感，事之所有，理之所无，莫可稽考者也。
〖脉知有子　七〗
《经》曰：妇人手少阴脉动甚者妊子也。少阴者，心也。动者，滑利不散之义，乃血液敛结之象。《经》又曰：阴搏阳别，谓之有子。阴谓尺中，阳谓寸上。盖女子系胞于肾。乃孕胎之根蒂。搏者，搏击之谓。若两尺搏指，久按不歇，与两寸迥然相别，皆有子之诊也。其脉滑疾不散，胎必三月；但疾不散，五月孕母。至此男女形质已具，预知之法，须凭两尺，左尺沉实为男，右尺浮大为女。盖沉实者，阳内之象；浮大者，阴中之体也。以此察之，最为确当。及八九月后，血气流散，脉则和平，宛若无孕，非医者深明脉理，病家肯言其故，难以一诊而知也。
〖男女胎形　八〗
胞孕男女，向背不同，娠母腹形，迥然各异。盖男胎面向母背，则背脊抵腹，其形中正高圆，如釜之状；女胎面向母腹，其足膝抵腹，下大上小，如箕之形。故曰男腹如釜，女腹如箕。其动男每在三五月，女多在四六月，此定以奇偶之数，理有然也。
〖孕病辨疑　九〗
妇人经水不来，孕病恍惚者，于五月之后，验之以乳。若乳房升大，且有乳者，孕也。设不升大，更兼无乳，病也。以此辨之，足为捷径。
〖辨分经养胎　十〗
观巢元方曰：妊娠一月名胚胎，足厥阴脉养之；二月名曰始膏，足少阳脉养之；三月名始胎，手心主脉养之，当此时，血不流行，形象始化；四月始受水精以成血脉，手少阳脉养之；五月始受火精以成气，足太阴脉养之；六月始受金精以成筋，足阳明脉著之；七月始受木精以成骨，手太阴脉养之；八月始受土精以成肤革，手阳明脉养之；九月始受石精以成毛发，足少阴脉养之；十月足太阳脉养之，五藏六府，关节人神毕备而生矣。凡胎受于胞中，则手足十二经脉，其气血昼夜周流，俱以拥养胎元，岂有逐月分经，某月某经养之之理乎？又有推巢氏养胎之说，谓四时之令，必始于春，所以一月二月间，是足厥阴少阳木也；三月四月间，手厥阴少阳火也；五月六月间，足太阴阳明土也；七月八月间，手太阴阳明金也；九月十月间，足少阴太阳水也。惟手少阴太阳二经，无所专养者，以君主之官，无为而已。此说更为不经。夫胎禀二五之精，凝聚而成胚，此孕形之肇也。虽身躯脏府未分，而其理无一不具，犹太极浑然包罗万象，而阴阳之一气，氤氲浸渐，化生而成。子母分形，自然而然，如瓜果成熟，壳脱蒂落也。
〖分房静养　十一〗
妊娠之后，须分房静养，恐动相火，致生胎毒也。宜谨戒饮食，慎节厚味，使脾胃调和，母之气血易生，则子之形成必育，更内调七情，外避风寒，勿持重，勿过劳，勿安逸多睡，勿登高涉险，务起居安顺，则母无病而子亦安矣。
〖安胎母子二法　十二〗
胎气不安，有母子二因，详因施治，乃其善也。若因母有他病，以致胎动者，但疗其母，母安则胎自安。或因胎有所触动，以致母病者，惟直安胎，胎安而母自愈矣。
〖胎前用药三禁　十三〗
丹溪曰：胎前当清热养血为主，恐伤阴血也。理脾疏气为要，脾健则气血易生，气顺则气血调和，理脾疏气兼以清热养血，则胎自安矣。三禁者，汗、下、利小便也。盖恐过汗亡阳以伤气，过下亡阴而伤血，利小便伤其津液也。然又当详审表里虚实而冶之，惟不可过峻为要也。
〖安胎用药审宜　十四〗
朱丹溪曰：白木黄芩，为安胎圣药。俗医谓温剂可以养胎，不知胎前最宜清热，令血循经下行，故能养胎，如锺悬在梁，梁软则锺坠，白术益脾，以培万物之母，条芩泻火，能滋子户之阴，兴其利而除其害，其胎自安。故黄芩安胎，为上中二焦药。赵养葵曰：胎茎系干肾，犹锺繫于梁，栋柱不固，其梁必挠，所以安胎，先固两肾，使肾中和暖，始脾有生气，何必以白术黄芩为安胎耶。所用之方，六味八味。玩二公创论，各执一偏，有不可以概胎前诸证者。夫人禀赋强弱不一，气血虚实各异，即其疾病不无寒热之殊，且胎前用药，最贵审宜，设一不当，必致堕陨，欲知其要，惟气血寒热而已。如脾虚有热，丹溪之法为宜；肾乏水火，赵氏之用甚善。至血虚腹痛者，非归芍养之不除；气虚下坠者，必参耆举之始安；触犯腰痠者，固之务需杜续；胎迫胸满者，开之须藉腹苏。总之，诚能参合脉证，酌其适宜，何施不可？即半夏、乌、附、肉桂、大黄，先哲每用安胎，未尝堕陨，第须洋其寒热，乃为善耳。《经》曰：妇人重身，毒之何如？有故无陨；亦无陨也。其斯之谓欤！

嗣育门备用汇方  ***************************
●加味地黄丸　一
治妇人经水不调，必不能受孕，即使受之，亦不全美，宜常服此方。
熟地（四两）　山萸肉　山药（各二两，炒）　牡丹皮（洒蒸）　白苓（一两五钱，乳制）　建泽泻（切盐水浸炒）　香附（童便浸三次，各一两）。
上为末，炼蜜丸，如桐子大。每服七十丸，白沸汤送下。
●涤痰汤　二　又名植芝汤
治妇人胞盛者，多不受孕，以身中有脂膜闭塞子宫也。以此汤送服后涤痰丸。
当归（一两）　茯苓（四两）　川芎（七钱五分）　白芍药　白术　半夏（姜制）　香附米　陈皮　甘草（各一两）。
上作十贴，姜三片，水煎，吞后丸子。
●涤痰丸　三　又名茂芝丸
白术（二两，土炒）　半夏曲　川芎　香附米（各一两）　神麴（炒）　茯苓（各五钱）　橘红（四钱）　甘草（二钱）。
上为末，粥丸。每服八十丸。如热者，加黄连枳实各一两。
●大补丸　四
治妇人瘦弱，多由血少不能受孕，宜常服此方。
天冬（去心）　麦冬（去心）　菖蒲　茯苓　人参　益智仁　枸杞　地骨皮　远志肉。
上为细末，炼蜜为丸，如桐子大。空心酒下三十丸。
●苁蓉菟丝子丸　五
肉苁蓉（一两三钱）　覆盆子　蛇床子　川芎　当归　菟丝子（各一两二钱）　白芍（一两）　牡蛎（盐泥固煅）　乌贼　鱼骨（各八钱）　五味子　防风（六钱）　条芩（五钱）　艾叶（三钱）。
上为末，炼蜜丸，如恫子大。每服三四十丸，盐汤下，早晚皆可服。
●调经丸　六
理气养血，调经种子。
香附（四制）　杜仲（各八两，姜汁炒）　大川芎　白芍药　当归（去尾）　怀生地　陈皮　小茴香（酒炒）　延胡索（略炒）　肉苁蓉（酒炒）　旧青皮（麸炒）　台马药（炒）　枯黄芩（酒炒）　乌贼鱼骨（醋炙）以上各四两。
上十四味称足，真正好醋和面打糊为丸，如桐子大。每服百丸，空心好酒送下。
一方无陈皮、地黄，有人参、黄耆各二两。
●经验育胎丸　七
治妇人久无子嗣，服此经调血盛，子宫温暖成孕。孕后服之，可保胎气坚固。
当归（酒洗）　熟地　白术（土炒）　香附（各四两，四制）　砂仁（三两，炒）　白芍（酒炒）　川芎　续断（酒洗）　陈皮　黄芩（各二两，酒炒）。
上为细末，糯米糊丸，如桐子大。每服七八十丸，空心淡醋汤下，酒亦可。以乾物压之。
●艾附暖宫丸　八
治妇人子宫虚冷．带下、白淫，面色痿黄，四肢疼痛，倦怠无力，饮食减少，经脉不调，血无颜色，肚腹时痛，久无子息。服此药须戒恼怒，忌生冷。累甲经验。
香附子（六两，用醋五升，以砂石罐煮一昼夜，捣烂成饼，慢火焙乾）　艾叶（去梗）　川芎（各三两，酒洗）　吴茱萸（去梗盐制）　黄耆　白芍（各二两，酒炒）　续断（一两五钱，去芦）　生地黄（一两，酒洗）　官桂（五钱）。
上为细末，用好醋打糊为丸，如桐子大。每服五七十丸，淡醋汤食远下。
择壬子日，或天德月德日修合。
●验胎散　九
妇人两三个月，月经不行，疑是两身，却疑血滞，心烦、寒热、恍惚，此药可验。
真雀脑芎（一两）　全当归重一两者只用七钱。
上二味为细末、分作二服，浓煎灯艾汤一盏调下、或好酒调服，待三两个时辰间，觉脐腹微动仍频，即有胎也。动罢即愈，安稳无虞。如不是盼，即不动，所滞恶物自行，母亦安也。如服药不觉效，再煎红花汤调下，必有效应。
●女金丹　十　一名胜金丸
治妇人久虚，或产后头调，触犯禁忌，断产少子及经事迟来，赤白带下，腰脚重痛，寒热不一，身体瘦削，眩晕呕逆。此药善调经候，每日一九。若胎前二日一丸．产后二日一丸，一切杂证效难具述，珍之宝之。
香附（十五两，醋浸三日）　当归　川芎　白芍　人参　白术　白苓　甘草　桂心　白薇　延胡索　牡丹皮　藁本　白芷　没药（另研）　赤石脂（各一两，另研）。
上除香附、没药、石脂，馀十三味，用好酒浸三日，晒乾，同香附为末，方入没药、石脂，炼蜜为丸，如弹子大。每服一丸，五更初嚼碎，温酒送下，白汤亦可。此药多在四十九丸后，以癸水调平受孕为度。倘有孕，依前三日一服，无所忌戒。一方去没药加沉香，一方去桂心加熟地黄，丸如桐子大，每服五十丸，空心温酒或白汤下，以乾物压之。


卷五  ——————————————————————————————————————————————————————————————————————————————————————————

胎前诸证门  ***************************
〖胎证总领　一〗
妊妇胎前，变显极多。其最易犯者，恶阻、胞阻、子肿、子气、子满、子烦、子悬、子痫、子嗽、子淋、转胞、激经、胎漏、尿血、吐血、胎动不安、堕胎、小产、滑胎、子死腹中、脏燥、鬼胎、肠覃、石瘕、母子盛衰等证，共计廿四条，皆当一一详辨。其馀胎前伤寒、伤食、疟痢、霍乱、泄泻等疾，当于杂证门中参考施治，但须时刻保护胎原，不致误犯为要耳。
〖恶阻　二〗
妊孕月馀，恶心呕吐，名曰恶阻。盖妇人受胎之后，胎门壅塞，脏气内阻，挟胎气冲逆于胃，中宫郁遏，不能舒布，以致头目昏眩，心虚烦闷，体重肢倦，嗜酸择食，轻者勿药可愈，重者必须调理。治此之法，惟求于胃，审其寒热，辨其痰饮，或胃素虚，或气攻冲，随宜施治，鲜不效矣。
若胃素虚者，保主汤；胃寒者，必喜热饮，六君子汤，吐多痰水，且心烦头目眩晕者，其入必胃中素有停饮也，宜加味六君子汤；若呕吐心中烦热愦闷，喜饮凉浆者，胃热也，加味温胆汤；倘愈止愈急者，须效仲景法，停药月馀自安。
保生汤　本门一
六君汤　见经闭门五
加味六君汤　本门二
加味温胆汤　本门三
参橘饮　本门四
〖胞阻　三〗
孕妇腹痛，名曰胞阻。致此之由，有食滞、胎气、胞寒、水热之分。欲察其因，须审痛处。若在心胃分界者，属食属滞，消导即愈。在少腹之间，小便清利者，必因胞血受寒，法当养血，温暖下焦，或小水闭涩而痛者，则是膀胱蓄热所致，但清热决水，其治无难。惟腹痛连腰，乃胎气作祟，或有触犯而然，治此不易。若兼下血，尤属可畏。何也？盖胎繫于肾，腰者肾之府也。若不急为安养，恐堕陨接踵而至矣。
若心胃作痛者，食伤停滞也，宜加味平胃散；若大便秘结日久，加大黄以攻之，必倍甘草以缓其峻，庶不伤胎；若少腹作痛者，乃胞血受寒也，宜加味芎归饮；小便闭涩而痛者，膀胱积热也，导赤散；若水盛阳虚不化者，宜五苓散；苦内热大小便闭者，蜜消煎；腰腹作痛，胎动下血者，宜延胡四物汤，定痛而保胎。下血更多而痛者，须防堕胎，宜加味胶艾四物汤。
加味平胃散　本门五
加味芎归饮　本门六
导赤散　本门七
五苓散　本门八
蜜消煎　本门九
延胡四物汤　本门十
加味胶艾四物汤　本门十一
〖子肿子气子满皱脚脆脚　四〗
孕妇头面浮肿，或渐及遍身，小便短涩者，水气为病也，名曰子肿。自足肿至膝，或指缝出水，小便长利者，湿气为病也，名曰子气。若遍身俱肿，腹胀而喘，在六七个月之间者，名曰子满。但两脚肿而肤厚者属湿，名曰皱脚；皮薄者属水，名曰脆脚。大凡水之为病多喘促，气之为病多胀满。喘促属肺，胀满属脾也。以其人素有水气湿邪，故受孕有肿满之证。儿未成形，被水浸渍，其胎每致损坏。已成形者，尚可调治。故五六个月后而有是证者，每多生育，但儿手足软而有疾耳。
子肿，全生白术散；子气，天仙藤敞；子满、皱脚、脆脚，茯苓导水汤；子肿、子气亦宜准此。
全生白术散　本门十二
天仙藤散　本门十三
茯苓导水汤　本门十四
〖子烦　五〗
孕妇别无他证，惟时时心烦者，名曰子烦。由阴既养胎，孤阳独旺，上乘于心，故使烦热不宁也。宜知母饮加减主之，或犀角散亦可。
知母饮　本门十五
犀角散　本门十六
〖子悬胎上逼心　六〗
孕妇心胸胀满，名曰子悬，由其人累有寒气，重因食冷，与气相传，故胸次胀满不舒也。更加喘甚者，名为胎上逼心，其因亦然。调之之法，咸直流气养血为主，惟紫苏饮兼善其功。
紫苏饮　本门十七
〖子痈　七〗
孕妇忽然颠仆，痰涎壅盛，抽搐不省人事，须臾自醒，顷复如常，名曰子痫。乃肝心二经血虚所致。盖血虚则主热，热盛则生风也。《经》曰：诸风掉眩，皆属于肝。始发之际，宜疏风清热，既醒之后，须以养血为主，所谓血和风自灭耳。
若抽搐微者，羚羊角散；甚者钩藤汤主之。若口眼歪斜，半身不遂，则已成中风废证，当于中风门参考。
羚羊角散　本门十八
钩藤汤　本门十九
〖子嗽　八〗
妊娠咳嗽，名曰子嗽。有感冒风寒、痰饮上逆、阴虚火动之不同。若不速治，久必伤胎。感冒者，必有表证可据，一散可解。痰饮上逆者，痰涎必多，法当理气化痰。阴虚火动者，身体壮热，其嗽午后益甚，须以壮水滋金为主，则痰可瘳而胎可保矣。
若感冒风寒者，桔梗汤；痰逆涎盛者，枳桔二陈汤；久嗽阴虚者，麦味地黄汤。
桔梗汤　本门二十
枳洁二陈汤　本门二一
麦味地黄汤　见经闭门四
〖子淋　九〗
孕妇小便频数，窘涩点滴疼痛者，名曰子淋。由气血聚养胎元，不及输运渗道，遂使膀胱郁热，小水为之不利也。法当养血清热，佐以利水。然亦有中气虚弱，无力升提，胞压于脬，因致小水不利者，须从升补，别之之法，在脉有力无力间也。
若因膀胱郁热者，加味五淋散，或安荣散。日久倦怠，脉虚弱者，补中益气合四苓散，举而利之。
加味五淋散　本门二二
安荣散　本门二三
补中益气合四苓散　本门二四
〖转胞　十〗
妊娠脐下急痛，欲小便不得，饮食如常，心烦不能安卧者，名曰转胞。凡尿急疾趋，或忍尿饱食，胎因下坠，压及胞系，水窍闭遏，故有是证，当升提其胎。胎举而胞系亦疏，水道自通矣，不可渗利非独无益也。宜先用丹溪举胎法，令稳婆剪去指甲，香油涂手，从玉门托起其胎，则尿自出，暂救其急，遂以举胎四物汤，煎服探吐。如是三四次，则胎举而小便通利矣。若其素赋气虚者，用补中益气汤，服吐如上法亦安。倘若不应，乃繫有饮，宜阿胶五苓散，清而利之。
举胎四物汤　本门二五
补中益气汤　见月经门四八
阿胶五苓散　本门二六
〖激经　十一〗
妇人受孕之后，经夏循月者，名激经。缘胎尚徽，其血荣养有馀，故坦然无恙。勿妄治疗，俟胎形渐长，则血壅护胞中，而经不再见矣。今世云七八月产子者，率都由此，惜人未能察耳。
〖胎漏　十二〗
妊娠下血，其腹不痛，谓之胎漏。由冲任脉虚，不能约制血海，或胞中蓄热，致使经水妄行，或劳役伤脾，无力统摄归原，或怒气伤肝，因得疏泄肆权，故血时下，淋漓不止也。当为速治，否则胎于而壅矣。
若冲任气虚者，其漏下黄汁，或如豆汁，黄耆汤或银苎酒；胞中蓄热，其血必多，或色紫黑，阿胶汤清之；劳役伤脾者，归脾汤；怒气伤肝者，加味逍遥散。
黄耆汤　本门二七
银苎酒　本门二八
阿胶汤　本门二九
归脾汤　见月经门十四
加味逍遥散　见月经门十
〖尿血　十三（附胎动胎漏尿血辨）〗
妊娠尿血，由于胞热，或劳怒动火，血为火热搏激，遂渗入膀胱，故血从尿出，治此之法，唯血馀四物汤，或加山栀仁，足称神剂。
血馀四物汤　本门三十
按胎动、胎漏、尿血三证俱见下血，第胎动腹痛，胎漏腹不痛。然胎漏、尿血。腹皆不痛，亦有差别，尿血出自溺孔，胎漏出自人门为异耳。
〖吐血　十四〗
妊娠吐血，皆属于热。盖气血壅聚胞元，胞中恒多郁热，或为暴怒伤肝，或因膏梁积胃，一有于犯，则火乘气上，血随而溢也。
若胞中郁热者，芩连四物汤；怒动肝火者，加味逍遥散；膏梁积胃者，清胃饮；胃经有火者，犀角地黄汤。
芩连四物汤　见月经门二
加味逍遥散　见月经门十
清胃饮　本门三一
犀角地黄汤　见月经门四五
〖胎动不安堕胎小产滑胎　十五〗
气血充盛，形体壮实，则胎元安固，何患之有。加以调摄，稳如磐石。苟或冲任虚损，劳役太过，因患他疾延绵，偶为磕触跌扑，或暴怒以伤肝，或房劳而亏肾，此不安、堕胎、小产、滑胎所由出也。盖冲任虚损，胞中乏其荫养；劳役太过，气血难以周荣；他疾延绵，则胞蒂萎而不固；磕触跌扑，则胎元损而难安；暴怒伤肝，则疏泄用事，子宫受搏，因而不能弭静；房劳亏肾，则封藏失职，真元盗泄，难御欲火熬煎。今世患是证者，率由乎此。然小产、堕胎亦自有别。五七月，儿体已成，名为小产。二三月形象未备，谓之堕胎。若怀孕三五七月，无故而陨及下次受娠亦复如是者，名曰滑胎。犯此者，宜预补肝肾，以杜后患。尤宜戒房欲，节劳役，庶几有济。种植者可不慎欤。
若冲任虚损，劳没太过，腹痛不下血者，加味圣愈汤；腹痛已下血者，加味佛手散；因患他疾干犯者，十圣散；磕触跌扑胎欲堕者，芎藭汤调下益母丸；暴怒伤肝者，逍遥散；房劳亏肾者，地黄饮；惯于滑胎者，尤宜长需。倘腹痛连腰，血下时多，挽留难矣。盖胎繫于肾，腰为肾府也。若胎已堕，血下不止，面黄唇白者，脱荣怔也，急用独参汤，峻补其气，以生其血。斯时也，有形之血不能速生，无形之气所当急顾，使无形主出有形也。若恶血瘀滞不行，腹胁胀痛者，宜于回生丹、益母丸，酌其宜而用之。屡经堕胎者，宜千金保胎丸。
加味圣愈汤　本门三二
加味佛手散　本门三三
十圣散　本门三四
芎藭汤　本门三五
益母丸　本门三六
逍遥散　见月经门九
地黄饮　本门三七
独参汤　本门三八
回生丹　见后产后门六六
千金保胎丸　本门三九
〖子死腹中　十六〗
妊妇胎死，须先验舌。其色青而面红和者，子死之证也。当急驱逐，不可迟延。更兼肚腹胀大，或腹如冰，甚而冷冲呕恶，口出秽气者，最危之候也，尤宜急下。然必审其虚实，别其寒热，随直施用，方尽活人高手。
若人虚羸者，佛手散大加肉佳；人壮实者，平胃散加芒消
佛手散　月经门八
平胃散　本门四十
〖子母存亡辨　十七〗
凡妊妇一切凶危之候，欲知子母存亡者，当于孕妇面舌之色定之。若面赤舌青，其子必死，面青舌赤其母已亡。倘面舌俱见青色，两口角流涎沫者，子母二命皆难保也。
〖胎兼症瘕　十八〗
凡妊妇素有症瘕，或新有病当攻者，俗云：有娠不可攻削。此臆说也。《经》曰：妇人重身，毒之何如？有故无殒亦无殒也。言药虽峻利，有病则病受之，不能伤及胎气，故重示「亦无殒也」之句。但宜衰其大半而上，毋过孟浪。又何必据有娠不可攻之说也耶。
〖胎萎不长　十九〗
夫胎处于胞中，全赖气血滋养。凡妊娠至五六月，其胎萎不长者，由妊母禀赋虚羸，气血亏弱而然。但当大补中州，使饮食日进，气化有自，血因以生，更当大补气血，则胎自长而不萎矣。
若脾胃久虚，饮食不迸者，六君子汤；气血两亏者，八珍汤。
六君子汤　见经闭门五
八珍汤　见月经门二三
〖子喑　二十〗
妊娠至九月，声音细哑者，谓之子喑。盖足少阴之脉系舌本，因胎形长大，阻遏其脉，不能上至于喉，故发言不亮，非绝然无声也。不必治疗，俟十月子生，其络复通，则能言矣。岐伯有言曰：「无治也，当十月复」。
〖子啼　二一〗
孕妇腹内有钟声，或婴儿在内啼哭者，名曰子啼。盖儿在腹中，口含脐带上血饼，因妊母登高举臂脱出其口，故儿作声。令妊妇曲腰如拾物状，仍入儿口，则声即止。古书虽载其证，然不经见，设偶有之者，惟黄连煎主之。
黄连煎　本门四一
〖脏燥　二二〗
孕妇无故时刻悲伤哀痛，象若神灵依凭者，名曰脏燥。夫悲者，肺情之所主；燥者，金气之所化。因气血壅养胎元，津液不能上奉，故肺燥而悲也。甘麦大枣汤主之。
甘夸大枣汤　本门四二
〖鬼胎　二三〗
邪思情感，鬼胎因生，夫鬼者，伪也。昼之所思，为夜之所见。妇女之情，心淫而动，则肝肾相火翕然而起，淫精异位，凝聚胞中，其形渐长，腹因渐大，俨若怀子，非实有鬼神交接而后始成也。《经》所谓思想无穷，所愿不得，化为白淫者是也。法当攻积破血，则经通而腹消矣。宜于后石瘕肠覃条互参。
〖肠覃石瘕　二四〗
《经》曰：寒气客于肠外，与卫气相传，气不得荣，因有所繫，癖而内著，恶气乃起，息肉乃生，其始生也，大如鸡卵，稍以益大，至其成，如怀子状，按之则坚，椎之则移，月事以时下。石瘕生于胞中，寒气客于子门．子门闭塞，气不得通，恶血当写不写，衃以留止，日以益大，状如怀子，月事不以时下。皆生于女子，可导而下，由此观之，虽皆如怀子状，肠罩气病而血不病，故月事以时下。石瘕先气病而后血病，故月事不来也。
石瘕宜吴茱萸汤主之。肠覃宜香稜丸主之。
吴茱萸汤　见月经门三一
香稜丸　本门四三
〖母子盛衰　二五〗
娠母强壮，胎元盛实，则胎前产后但然无虞。倘孕气萎弱者，则胎前病必多。母气衰羸者，则产后疾迭见。以此察之，可预知也。
〖胎孕变常记　二六〗
李时珍曰：女子二七天癸至，七七天癸绝，此其常也。有女年十二十三而生子，如褚记室所载，平江苏达卿之女，年十二受孕。有妇人年五十六十而生子，如辽史所载，亟普妻，年六十生二男一女。此又异常之尤者也。

胎前门汇方  ***************************
●保生汤　一
人参　甘草（各二钱）　白术（土炒）　香附子　乌药（炒）　橘红（各五钱）。
上锉，每服三钱，姜五片，煎服。
●加味六君汤　二
人参　白术（土炒）　茯苓　陈皮　半夏（各一钱五分，制）　甘草（五分，制）　藿香叶　枇杷叶（各一钱，制）　缩砂仁（炒）　枳壳（各八分，炒）。
上锉，生姜煎服。
●加味温胆汤　三
陈皮　半夏（制）　茯苓（各一钱）　甘草（五分，炙）　枳实　竹茹　黄芩（各一钱）　黄连（八分）　麦冬（二钱，去心）　芦根（一钱）。
上锉，姜枣煎服。
●参橘饮　四
人参　橘皮　茯苓　麦冬（去心）　厚朴（姜汁炒）　白术（各一钱，土炒）　甘草（五分，制）　竹茹（一团）。
上锉，加生姜煎服。
●加味平胃散　五
厚朴（姜汁炒）　苍术（米泔浸炒）　陈皮　甘草（炙）　人参（各一钱）。
上为末，每服三钱，加姜煎服。大便秘结，加大黄倍甘草。
●加味芎归汤　六
当归（五钱，酒洗）　川芎（二钱）　吴茱萸（八分，甘草水制）　靳艾（酒炒，一钱）　甘草（六分，炙）　阿胶（二钱，蛤粉炒）　人参（一钱，去芦）。
水煎温服。
●导赤散　七
生地（三钱）　木通（二钱）　甘草梢一钱。灯心一团，煎服。
●五苓散　八
白木（土炒）　茯苓　猪苓　泽泻（各二钱半）　桂（三分）。
上锉，作一服，水煎服。
●蜜消煎　九
蜂蜜　芒硝。
上煎，溶化服。
●延胡四物汤　十
延胡索（三钱，酒煮透）　当归（二钱，酒洗）　川芎（一钱五分）　熟地（二钱）　白芍（二钱，酒炒）。
上锉，水煎服。
●加味胶艾四物汤　十一
当归（酒洗）　熟地　阿胶　白芍（各二钱，酒炒）　杜仲（一钱五分，盐水炒）　靳艾（各八分）。
上加葱白三寸，大豆淋酒煎服。芳因外感之邪加羌活一钱，或浊活以散之。
●全生白术散　十二
白木（二钱半，土炒）　茯苓皮（一钱半）　陈皮　生姜皮　大腹皮　桑白皮（各一钱）。
上锉．水煎服，或为细末，每服三钱，米饮调下亦可。
●天仙藤散　十三
天仙藤（洗略炒）　香附子（炒）　陈皮　甘草　乌药　木香（各等分）。
上锉，每服五钱，加生姜三片，紫苏五叶，水煎日三服。肿消止药。
●茯苓导水汤　十四
茯苓　槟榔　猪苓　缩砂　泽泻　白术　木瓜　大腹皮　桑白皮　苏梗（各等分）。
上锉加生姜煎服。胀加枳壳；喘加苦葶苈子；腿脚肿加防己。
●知母饮　十五
知母　麦冬　甘草（各五钱）　黄耆　子芩　赤苓（各七钱五分）。
上㕮咀，每服四钱，水一盏，煎至七分，去滓入竹沥一合，温服。
●犀角散　十六
犀角尖（磨汁临服投入）　地骨皮　赤茯苓　麦冬（去心）　条芩（各二钱）　甘草（五分）。
上锉，水煎，入竹沥一合，温服。
●紫苏饮　十七
当归　川芎　白芍（各二两）　陈皮　苏茎叶　大腹皮（各一两）　甘草（炙）　人参量虚实用。
上㕮咀，每服五钱，水二盏，生姜五片，煎至一盏去滓服，日进二服。
有热加黄芩、竹茹．心烦加羚羊角。有食加神麴、山楂。
●羚羊角散　十八
羚羊角（镑）　独活　酸枣仁　五加皮　防风　薏苡仁　杏仁　当归（酒浸）　川芎　茯神（各五分，去木）　甘草　木香（各二分）。
上㕮咀，加生姜五片，水煎服。
●钓藤汤　十九
钓藤钩　当归　茯神　人参（各一两）　苦桔梗（一两五钱）　桑奇生（五钱）。
上为粗末，每服五六钱，水二盏，煎至一盏，去滓温服无时，忌猪肉、菘菜。
烦热加石膏二两五钱。临产月加桂心一两。
●桔梗汤　二十
天冬（去心）　桑皮　桔梗　紫苏（各五分）　麻黄（三分，去节）　贝母　人参　甘草（各二分，炙）。
上锉，加生姜，水煎服。
一方有杏仁无贝母。
●枳桔二陈汤　二一
陈皮　半夏　茯苓（各二钱）　甘草（五分，炙）　枳壳　桔粳（各一钱）。
上锉，姜水煎服。
●加味五淋散　二二
赤苓（二钱）　山栀（一钱，炒黑）　当归（一钱）　白芍（二钱）　子芩（八分）　甘草（五分）　生地（二钱）　泽泻（一钱）　车前（一钱）　木通（一钱）。
上水煎服。
●安荣散　二三
当归　白芍（各二钱）　麦冬（一钱半，去心）　通草（一钱）　滑石（六分）　人参（一钱）。
水煎温服。此方加石斛、山栀其效尤捷。
●补中益气合四苓散　二四
人参（一钱）　黄耆（蜜炙）　白木（土炒）　当归（各二钱）　升麻　柴胡（各五分）　陈皮（八分）　甘草（六分）　赤苓　泽泻　猪苓（各一钱）。
上加姜枣煎，温服。
●举胎四物汤　二五
当归（酒洗）　白芍（酒炒）　熟地　川芎　人参　白术（各二钱，土炒）　陈皮　升麻（各一钱）。
上锉，水煎服。
●阿胶五苓散　二六
阿胶　泽泻（各二钱）　猪苓　白木　茯苓（各一钱半）　肉桂（三分）。
上锉，水煎温服。
●黄耆汤　二七
黄耆　糯米　川芎。
上锉细末，水二大盏，煎至一盏，温服。一方无川芎。
●银苎酒　二八
苎麻根（二两，锉）　纹银　清酒（一盏）。
上以水二大盏，煎至一大盏，去渣分温二服。
●阿胶汤　二九
阿胶（炙燥）　熟地（焙）　艾叶（微炒）　川芎　当归（焙）　杜仲（去粗皮炙锉）　白术（各一两）。
上㕮咀，每服四钱，水一盏半，枣三枚擘破，同煎至八分，去滓食前温服。
●血馀四物汤　三十
血馀净（一钱，煅灰）　生地（三钱）　白芍（二钱）　当归（一钱半）　川芎（一钱）　白茅恨（一钱）。
上水煎温眼，或加山栀仁更妙。
●清胃散　三一
生地（四钱）　丹皮（二钱）　黄芩（一钱半）　升麻（六分）。
●加味圣愈汤　三二
人参（一钱）　黄耆（二钱，蜜炙）　熟地（三钱）　当归（三钱，酒洗）　川芎（一钱半）　白芍（一钱半）　杜仲（二钱，盐水炒）　续断（一钱半）　缩砂仁（一钱，炒）。
上加姜枣水煎温服。
●加味佛手散　三三
当归（五钱）　川芎（二钱）　阿胶（二钱，蒲黄炒珠）　蕲艾（一钱，醋炒）　杜仲（二钱，盐水炒）　续断（一钱五分）　白术（二钱，土炒）　条芩（一钱）。
上水煎温服。
●十圣散　三四
人参　黄耆　白术　熟地　砂仁（各五分）　甘草（炙）　当归　川芎　白芍（各一钱，炒）　川续断（八分）。
上锉，水煎服。
●芎归汤　三五
当归（一两）　川芎（五钱）。
上水煎服。
●益母丸　三六
益母草五月五日，或六月六日採，阴乾忌铁器。
上一味，以石器碾为细末，炼蜜丸，弹子大，每用一丸，童便好酒研化服之。
●地黄饮　三七
熟地（四钱）　山药（二钱，炒）　山萸（二钱，酒蒸去净核）　白苓（一钱五分，乳制）　阿胶（一钱五分，蛤粉炒珠）　五味（五分，蜜酒浸炒）　杜仲（二钱，盐水炒）　续断（一钱五分）。
水煎服。
惯于小产滑胎者，将上分两一倍，作十，加鱼鳔二两，兔丝子二两，蜜丸梧子大，每服三钱，空心淡盐汤送服，一料即愈。
●独参汤　三八
用好人参二两或四两。
水煎徐徐服。
●千金保胎丸　三九
治妇人受孕，经三月而胎堕者，虽气血不足，乃中冲脉有伤。中冲脉即阳明胃经，供应胎孕，至此时必须节饮食，绝欲，戒怒，庶免小产之患。服此可以保全。
白术（土炒）　熟地（姜汁炒）　杜仲（各四两，姜汁炒）　当归（酒洗）　续断（酒洗）　阿胶（蛤粉炒）　香附米（四制）　益母草　条芩（各二两，炒）　陈皮　川芎　艾叶（各一两，醋炙）　砂仁（五钱，炒）。
上为细末，枣肉为丸，如桐子大，每服百丸，空心米汤下。
●平胃散　四十
厚朴（三钱，姜炙）　苍术（一钱五分，米泔炒）　陈皮（一钱五分）　甘草（六分，炙）。
下死胎加芒硝一二钱，水煎温服。
●黄连煎　四一
川黄连
上一味煎汤，调空房中鼠穴内土服。
●甘麦大枣汤　四二
甘草（三两）　小麦（一升）　大枣（十枚）。
上以水六升，煮取三升，温分三服，亦补脾气。
●香稜丸　四三
木香　丁香（各半两）　枳壳（麸炒）　三稜（酒浸一夕）　莪术（细锉，每一两用巴豆三十粒，去壳同炒，待巴豆黄色，去巴豆不用）　青皮　川楝子肉　茴香（各等分，炒）。
上为末，醋煮，面糊丸桐子大，朱砂为衣，每服三十丸，姜盐汤送下，或温酒下，无时。


卷六  ——————————————————————————————————————————————————————————————————————————————————————————

生育门  ***************************
〖临产　一〗
妊娠十月已足，腹内如觉动转疼痛者，须舒体仰卧，或时时缓步，使儿身正，静以待之，至其生育之时，自然顺下，倘一慌忙，变必他出。
〖产室　二〗
产室之内，四时务要寒温适中，若太热、太寒，均不相宜。夏月必须清凉，勿令炎热，致产母中暑晕迷。倘有其事，不妨少与凉水以解之，后随证调理。冬月必须温暖，勿令寒冷，以致血凝难产。当多备火炉，使产母腰背下身就火烘之，其产自易。
〖稳婆　三〗
临产之家，必用稳婆，须预择老成经练明白之人。无故切莫令其先使手法，如试水探浆等事，但令嘱宽心宁耐，以待生时。如用狡猾之妇，前已应张，后复许李，草率了事，希图微谢，其情莫测，尝有之矣。
〖惊生　四〗
产房之内不可多人，盖人多则语声喧譁，产母之心必惊，惊则心虚胆怯，及至产时，多致困乏，号曰惊生。有如此者，须急急摒出，只留老成服役一二人，使寂静而无嘈杂之声，则母心始安，安则其胎亦宁静矣。
〖试胎弄胎　五〗
妊娠八九个月时，或腹中痛，痛定依然如常者，此名试胎，宜养血以安其胎。若月数已足，腹痛或作或止，腰不痛者，此名弄胎。二者均非正产之时，切勿躁扰疑惑，惟宜宁静以待其时。
〖坐草　六〗
凡产妇坐草，最要及时，不可太早。若儿身未顺，宁可迟迟，宽心以待。倘坐草太早，非正产之时，妄使产母用力，儿身犹未转顺，因力逼迫难存，遂至横生逆产，虽悔无及矣。
〖临盆　七〗
凡儿之生，自有其时，时至则儿身转顺，头顶正当产门，胞浆大来，腰重腹痛，穀道挺迸，产母中指中节或本节跳动者，乃为正产之时也，方可临盆用力，一送儿自顺生矣。
〖交骨不开　八〗
交骨不开，阴气虚也。又有因初次胎产，骨缝紧狭者，均宜通其阴气，直达至阴之所，惟开骨散为最良。
开骨散　本门一
〖盘肠产　九〗
盘肠产者，临产之时，其肠先拖出，及儿已生，肠复收入。有不能收者，须以萆麻仁捣烂贴于顶心，内服升补之剂，如补中益气汤，或八珍、十全大补等汤加升麻，以升举之，其肠自收矣。
补中益气汤　见月经门四八
八珍汤　见月经门二三
十全大补汤　见月经门二四
〖横产　十〗
儿身未顺，用力太早，逼其身横，遂先露手，或先露臂，不能生下者，切莫喧徨，宜令产母安然仰卧，命稳婆剪去指甲，香油涂手，先推其手臂直上，渐渐逼身，以中指摩其肩，或以指攀其耳，务使儿身顺正为妙，后用助气养血之剂，一服可催而生矣。
〖倒产　十一〗
产母用力太早，致儿不能回转，便直下，先露其足者，不可惊恐，当令产母仰卧，命香生之人，椎其足入上，安然听候，儿自顺生矣。
〖偏产　十二〗
儿身未正，用力早逼，致儿头偏在左腿，或偏于右腿，故不能生下，当令产母仰卧，次令稳婆以手正其头，令儿头顶端正，产母用力一送，便即生下。若儿头后骨偏在穀道，只露其额，当令稳婆以绵衣炙温，里手于穀道外方，轻轻推儿头正，令产母用力一送，儿即生也。
〖碍产　十三〗
儿身已顺，正顶露而不能生下者，因儿身转时，脐带攀其肩也，当令产母仰卧，命稳婆款款推儿近上，徐徐引手，以中指按儿肩下，拨其脐带，仍须候儿身正顺，方令产母用力，儿即生矣。
〖难产　十四〗
难产之由，非只一端。或安逸贪睡。则气滞不行；或奉养过甚，则胞肥太厚；或临产惊恐，则气怯；或用力太旱，则困乏；或胞伤血出，则血壅产路；或胞浆破早，则液干道枯，皆致难产之由也。临证之工，宜当详审。
〖催生　十五〗
胎儿十月满足，产母气血盛实，如瓜熟蒂落，果熟香飘。生育自然，奚待催也。倘产母形气羸弱，或临盆坐草太早，以致母力困乏者，此不容不催也。第催之之法，亦各有宜，如因力逼致有横倒，或误破胞浆，产路乾涩者，咸以润滑为主。羸弱困乏者，惟助气血为要也。
若见横生逆产者，推正之后，宜催生如意散，或三退散。胞浆破而产路乾涩者，滑胎散，或佛手散加冬葵子一合尤妙。形体羸弱，气血亏乏者，惟保产万全汤为最。此产妇常宜之剂，诚掺万全之功者也。
催生如意散　本门二
三退散　本门三
滑胎散　本门四
佛手散　见月经门八
保产万全汤　本门五
〖断脐法　十六〗
婴儿初生，先用剪刀向火烘热，煎断脐带；次用火器，绕脐带烙之。当以六才为度，不可过为短长，短则伤脏，长则损肌。断讫又用烙脐饼子安灸脐上，以防风邪外入，随用胡粉散敷脐带间，用软绢新绵封里之，以避尿湿、风邪。如药不备，即以细熟艾一块，照依前法封里，如断脐时胞衣未下，断脐后急以物坠繫于带下，不但免其风邪乘入，旦无胞衣难下之患。
烙脐饼子　本门六
胡粉散　本门七

生育门汇方  ***************************
●开骨散　一
当归（五钱）　龟板（三钱，醋炙研）　川芎（二钱）　妇人发（一团，用生产过者烧存性）。
水煎眼。
尝用催生，多无产后诸患。
●催生如意散　二　治横生例产。
人参　乳香（各一钱，去油）　辰砂（五分，水飞）。
上为末，临产时急用鸡子清一个调药末。再用姜汁调开冷服，即时顺生，子母无恙。
●三退散　三　治横生难产，子死腹中。
蛇退（一条）　蝉退（十四个，人退鸡蛋大一团，即男子头发）。
上俱烧灰为末，分三服，酒调下。
●滑胎散　四　催生如神。
益元散（一两）　蛇退（一条，烧灰存性）　蝉退（全者五个，烧灰）　穿山甲（一片，烧灰存性）　男子乱发（一团，香油熬化）。
上为细末，用□水一碗，和药煎二沸，入发灰拌匀，冷定服之，立下。
●保产万全汤　五
人参（三钱）　当归（三钱，酒洗）　川芎（一钱）　桃仁（十三粒，不去皮尖）　乾姜（一钱，炮焦黄色）　甘草（六分，炙）　牛膝梢（二钱）　红花（三钱，酒炒）　肉桂（八分，刮去粗皮）。
加胶枣一枚，水煎，食前温服。如产妇壮实及无力服人参者，去参用之，其效尚倍于佛手散多矣。
●烙脐饼子　六
豆豉　黄蜡　麝香少许。
上以豆豉麝香研匀，溶蜡，量脐大小，捻为饼，灸用。
●胡粉散　七
胡粉　甑带灰　乾姜　白石脂　棉灰（各等分）　麝香（少许）。
上共为细末，每用一钱，敷脐上封之。
●救儿捧母心方　八
临产时久不见儿下，产妇晕绝将死者，若心中有热气，必是儿捧住母心，致令产妇晕愦暴死。急以引入心经之药，分解儿手，方得下也。盖儿手捉一物最紧，药力一到，儿手自软解脱也。（出《医学心镜录》）
乳香（五钱，去油）　麝香（六分）　官洼（一钱，去粗皮）。
上为细末，作一服，淡黄酒送下。


卷七  ——————————————————————————————————————————————————————————————————————————————————————————

产后门  ***************************
〖胞衣不下　一〗
胞衣不下，其因有四，或风冷干犯，因使振血凝滞；或下血过多，以致产路涩干；或恶血流入胞内，衣渐胀满而疼痛；或产久气弱，困怠无力运托而外行。夫儿身既离胞，宜速下。不尔，上攻心胸，胀满喘急，将有性命之忧者矣。治此之法，急宜夺命散以解其危。或生化汤大加肉桂，使血和则易下也。
一法用葱一茎，捲于产妇发内，令口嚼之，俟呕可即下也。
夺命散　本门一
生化汤　本门二
〖玉门不闭　二〗
既产玉门不闭者，其致有二。或气血衰弱，或初产伤重。气血衰弱者，无所痛苦；因产伤重者，必肿而痛也。
若气血衰弱，不能收闭者，十全大补汤。因初产伤重者，甘草煎汤淋洗之，其肿自平。
十全大补汤　见月经门二四
〖血晕　三〗
产后眼生黑花，头目旋晕，不能起坐，昏迷不省人事者，谓之血晕。由恶露去少，败血流入于肝，乘虚逆凑于心，神明被扰，故昏不省人，气闭欲绝也。然因去血过多，心神失养者，亦能致此，名曰血脱。倘作血晕施治，必增危剧。二者何以辨之？面唇色赤者，血晕也；面唇色白者，血脱也。辨认不明，鲜不误矣。
若血晕者，佛手散童便冲服。血脱而致者，清魂散。二者均宜烧下漆及烧铁钉醋淬，不时熏鼻自苏。若向有血晕之患者，宜于临产之时，预服独参汤或十全大补汤一二剂。不但可免血晕，而且易产，此屡试屡验法也。
清魂散　本门三
独参汤　本门四
十全大补汤　见月经门二四
〖恶露不下　四〗
恶露不下，有因风冷袭干胞门，以致气滞血凝，腹中必有胀痛之虞。有因产时去血太多，血海乾涩，面颜必见黄白之色。以此辨之，诚切当不易法也。
若因血凝者，失笑散逐而行之。去血大多者，圣愈汤补而运之。
失笑散　见崩漏门八
圣愈汤　见月经门十二
〖恶露不绝　五〗
产后恶露，乃里儿污血也。产时当随胎而下，其未尽之馀，常以七朝为率。若日久不断，时时淋漓者，有冲任虚损，不能收摄；有瘀停米尽，随化随行，当审其色，或污浊不明，或浅淡不鲜，或其气臭，或腥而秽，是污浊不明，为虚中挟滞；浅淡不鲜，为冲任亏弱；其气臭腥而秽者，财为瘀停不尽也。
若冲任虚损，不能摄血者，十全大补汤加续断、阿胶。色污浊不明者，人参养荣汤。色浅淡者，八珍汤。其气臭腥而秽，随化随行，俩停所致也，佛手散加益母草。
十全大补汤　见月经门二四
人参养荣汤　见月经门二二
八珍汤　见月经门二三
佛手散　见月经门八
〖头疼　六〗
头者诸阳之会也。产后五脏皆虚，阴血暴亡，孤阳失守，上凑于头而痛，诚阴虚所致也。面色必黄白，脉则寸强尺弱。间有败血攻冲而疼者，必兼腹痛之证，治者详之。
若去血太多者，此血虚头疼也，八珍汤加蔓荆子。如脉寸强尺弱者，六味地黄汤加牛膝、五味子，此余历验者。败血攻冲而致者，芎归汤或冲童便。
八珍汤　见月经门二三
六味地黄汤　见月经门十五
芎归汤　本门五
〖心胃痛　七〗
产后心胃痛有二。一风冷凝滞气血，一饮食停留中脘也。盖产后气血衰微，诸凡最易干袭，若四肢厥逆，面爪青白而痛者，乃风冷凝滞，气血不能宣通也；若呕吐恶食，心胃胀满而痛者，乃饮食停郁中脘，无力输运也。倘大便硬结，小便赤涩，渴欲饮冷者，又属内有实热，法当从下也。
若心胃痛而四肢厥逆者，大岩蜜汤。呕吐恶食而胃痛者，加味二陈汤，大便硬结属实热者，不妨少与玉烛散，攻而利之。
大岩蜜汤　本门六
加味二陈汤　本门七
玉烛散　见月经门五三
〖腹痛八〗
产后腹痛，其因有四。或去血过，则脏府乏其充养；或恶露去少，则瘀血凝滞不通；或恣食过伤，必见恶食胀满；或寒乘胞中，必有冷凝形状，皆致痛之由也。治此之法，血少者，补养之；瘀滞者，开逐之；食伤者，消导之；风寒乘于胞中者，温散之。然倘数朝以内，饮食如常，忽尔腹痛，六脉沉伏，四肢厥冷，此恶血不尽，伤食里血而脉不起也。不可误认气血两虚，辄用大补，须消导兼以行血可也。
若去血过多者，当归建中汤或八珍汤、当归羊肉汤。瘀血壅滞者，失笑散最验。饮食伤者，异功散加山楂、神麴，或查木二陈汤。风寒乘虚入于胞中者，香桂散，或吴茱萸汤。
当归建中汤　见月经门三二
八珍汤　见月经门二三
当归羊肉汤　本六八
失笑散　见崩漏门八
异功散　本门九
查术二陈汤　本门十
香桂散　本门十一
吴茱萸汤　见月经门三一
〖少腹痛　九〗
产后少腹痛者，乃血块未净，名曰儿忱痛。盖儿在胎中，宿有血块，产时其血破败，与儿俱下，则无是患。若脏府为风冷所干，则血凝少腹之间，故结聚疼痛也。察此之法，须于小水辨之，其小便利者，为瘀血凝结；小便不利，淋涩胀痛者，乃蓄水作祟也。倘坚硬红肿者，须防溃、疝、癃之患矣。
若儿枕痛者，延胡索散。属蓄水为患者，五苓散。将成溃疝癃者，吴茱萸汤以温而散之。
延胡索散　本门十二
五苓散　见胎前门八
吴茱萸汤　见月经门三一
〖胁痛　十〗
产后胁痛，由瘀血凝滞，使肝气不能流畅，或所下过多，气血亏而失滋荣。夫胁者，肝之部分也，但有左右气血之不同，当明辨析。左痛者，血滞也；右痛者，气虚而兼血弱也。详而施治，鲜不效矣。
若左胁痛属血滞者，延胡索散。属血虚者，四物汤加参、术、柴胡。右胁痛属气滞者，四君子汤加柴胡青皮，或四君子汤加柴胡薄佳。若气血两虚而因去血过多者，八珍汤加肉桂治之。
延胡索散　本门十二
四物汤　见月经门一，
四君子汤　本门十三
八珍汤　见月经门二三
〖腰痛　十一〗
腰者肾之府，胞胎之所繫也。产则阴血暴脱，肾气损伤，故每多痠痛之患。若腰中重坠，下注两股，痛如锥刺者，乃产时风冷乘袭，瘀血滞于肝经，不即治疗，久之必作痈疽也。
若因去血过多，三阴亏损，而痠痛者，八味地黄汤加杜仲、续断。风冷乘袭，痛注两股者，佛手寄生汤温而散之。
八味地黄汤　见月经门十六
佛手寄生汤　本门十四
〖遍身痛　十二〗
产后遍身疼痛、山去血过多，荣血不足，卫气衰微，不能荣养也，或风寒外客，必有表证可凭。倘面唇色紫，身胀而痛，则属停瘀所致也。
若去血过多，荣血不足，或风寒外客者，均宜趁痛散主之。荣卫气血两虚者，人参养荣汤加黑姜。面唇色紫者，当以行瘀止痛为主，秦没四物汤，瘀和而痛自止也。
趁痛散　本门十五
人参养荣汤　见月经门二二
秦没四物汤　本门十六
〖腹中块痛　十三〗
产后腹中有块，坚硬攻痛者，多因新产之后，风冷乘虚而入，以致瘀血凝结也。宜速驱逐，久则必成血瘕。又有寒疝一证，亦在少腹攻筑疼痛，此属寒气滞涩，当温以散之。
若瘀血凝结者，急宜延胡索散逐而行之。寒疝攻痛者，宜吴茱萸汤温而散之。
延胡索散　本门十二
吴茱萸汤　见月经门三一
〖筋挛　十四〗
产后筋脉拘挛疼痛，不能舒展，俗名鸡爪风。皆由产后血液亏损，不能荣筋，故令拘挛疼痛也。大法宜养荣血，佐以舒筋。盖血足则筋有养矣。
若无汗者，宜养荣之中兼以祛邪，宜四物汤加柴胡、木香、桂枝、钓藤钩。若有汗者，宜大补荣血，用八珍汤加桂枝、黄耆、阿胶。
四物汤　见月经门一
八珍汤　见月经门二二
〖伤食呕吐　十五〗
产后气血俱虚，脾胃自弱，一切饮食，最宜戒慎。苟恣欲无忌，过食肉面炙煿之物，以致心胸饱闷，恶闻食气，嘈杂呕恶，吞酸吐酸者，此食伤脾胃也。但产后气血亏虚，不可同寻常论治，惟宜助健脾气，佐以消导，使食消而脾不伤也。
若呕吐恶心者，六君子汤加香附、砂仁、神麴、山楂。恶食饱闷者，六君子汤加厚朴。呕逆痰涎者，此必挟痰饮而作也，二陈汤重用半夏，更加藿香。吞酸吐酸者，六君子汤加柴胡、吴萸。
六君子汤　见经闭门五
二陈汤　本门十七
〖呃逆　十六〗
呃逆者，属脾虚聚冷，胃中伏寒也。盖产后气血并伤，脏府皆损，饮冷食寒，以致中焦之气厥而不顺。法当温暖脾胃。然有中气大虚，不能按纳，下焦真气，逆奔上冲，亦能致此，其声必长，其候殊恶，又当温补命门为主矣。
若脾虚胃冷者，丁香豆蔻散。如不应，当以参附汤峻补之。若发热面赤者，属热实也，茹橘饮。下焦真气逆冲者，都气汤。
丁香豆蔻散　本门十八
参附汤　本门十九
茹橘饮　本门二十
都气汤　本门二一
〖气喘　十七〗
产后喘促，极危之证也。因所下过多，荣血暴竭，卫气无依，孤阳上越，独聚肺中，诚阴竭阳浮之候，最难治疗者也。然恶露不行，败血上攻于肺者，亦能致此，必面色紫黑，喘息气壮为辨耳。
若脉细无力，面唇色白，或面颜淡红者，属孤阳也。宜骤固补，急以参附汤，迟则不救。如有上面唇之色，而气则出多入少，脉见寸口浮大无力，关沉尺细，或微，或脉虽豁大，按之则隐者，此阴竭阳浮之象，诚真阴涸竭，孤阳上脱之候也。宜加味都气汤，余尝用此，多臻奇效。面色紫黑者，此败血上攻也，夺命散，稍涉虚者，二味参苏饮。
参附汤　本门十九
加味都气汤　见经闭门九
夺命散　本门一
二味参苏饮　本门二二
〖浮肿　十八〗
产后浮肿，多由败血停留，乘虚流入经络，血化为水，故令浮肿。然有气分、血分、水肿之别，不可不辨。轻虚浮肿，心胸胀满，因素有水饮，名曰气分也。皮如熟李，遍身青肿者，名曰血分也。若喘嗽小便不利，为水肿矣。
若属气分者，枳术汤；属血分者，小调经散。水肿者，茯苓导水汤。
枳术汤　本门二三
小调中汤　本门二四
小调经散　本门二五
茯苓导水汤　见胎前门十四
〖发热　十九〗
产后发热，因端甚多，不可执一论治。盖阴血暴亡，诸邪易凑。或阳无阴敛，而浮游肌表；或恣贪饮食，而壅滞胃中；或恶露不去，则瘀血留滞；或蚤起劳动，则困乏使然；或三朝蒸乳，或感冒风寒，诸如此类，皆致热之由也。咸当详细审辨，不可孟浪施疗。倘独执一热，投以清凉，则祸如反掌矣。
若因亡血过多，致阳无所附而热者，四物汤加炮姜，此从阴引阳之治也。血脱烦躁，乾渴面赤者，当归补血汤。如脉浮虚，按之则微，此孤阳外越也，急宜参附汤，迟必汗出大喘，乃阳欲亡之象，虽药终毙矣。饮食过伤者，异功散加山楂、神麴、厚朴、生姜。脾虚不能化食者，六君子汤。呕恶者，香砂六君子汤。恶露不去致瘀血留滞者，必兼腹痛之证，生化汤。蚤起劳动而致者，十全大补汤或八珍汤。热在三朝为蒸乳也，不须药疗。感冒风寒，治详本条，见后二一。
四物汤　见月经门一
当归补血汤　见月经门十一
参附汤　本门十九
异功散　本门九
六君子汤　见经闭门五
香砂六君子汤　见月经门三九
生化汤　本门二
十全大补汤　见月经门二四
八珍汤　见月经门二三
〖寒热　二十〗
产后寒热，有往来寒热、乍寒乍热、寒热似疟、壮热憎寒之别。名既不同，其证亦异。寒热往来者，寒去热来，热去寒来，递相更换，为气血虚损，阴阳不和也。乍寒乍热者，有时作寒，有时作热，无定之时，乃阴阳相乘，荣卫不调也。寒热似疟者，或先寒后热，先热后寒，一定不移，至其时而始作，缘饮食停滞，或败血不散而然也。壮热憎寒者，其身既壮热而复时时畏寒，因汗出遇风，玄府闭秘也。有诸内，自形诸外，须明辨之，斯克效矣。
若阴阳不和，寒热往来者，柴胡四物汤，或追遥散。荣卫不调，乍寒乍热者，乃阴阳相乘也，盖阳乘阴则热，阴乘阳则寒，宜增损四物汤，或八珍汤少加柴胡。若败血停留，兼食伤中，寒热似疟者，生化汤加柴胡、山楂、神麴。感受风寒，憎寒壮热者，更生散。
柴胡四物汤　见月经门五二
逍遥散　见月经门九
增损四物汤　本门二六
八珍汤　见月经门二三
生化汤　本门二
更生散　本门二七
〖感冒　二一〗
新产之后，不谨调护，因而感冒风寒，以致头痛脊强，发热恶寒者，慎勿峻剂表散。盖产后大血既去，气因亦亏，表里空虚，虽即微邪，亦易乘袭，当以养血为主，佐以疏解，主强则贼自遁避，血和则风寒消灭。不知此，误投峻散之方，津汗一出，重则亡阳，轻则惕瞤，或郁冒昏迷，或抽搐便秘，变幻诸证，靡非过散之害也。
若头痛发热恶寒者，葱柴四物汤。头痛脊强体疼者，羌佳四物汤。
葱柴四物汤　本门二八
羌桂四物汤　见月经门三六
〖自汗　二二〗
产后阴血既亡，阳气因之而虚，诚阴阳两亏之时，若微汗自出，乃荣卫和调之象。倘自汗如洗，极危证也。盖汗本血液，产既亡阴，而复大汗，岂不亏而又耗乎?究其由，缘阴气亏损，不能敛藏，故阳气外越而汗出不收，速宜固密卫气，否则阳亡而毙矣。若自汗太甚者，宜黄耆汤。如阴血大脱，孤阳外越，致汗不止者，非大剂参附汤不可。或更加五味子，其效尤捷。
黄耆汤　本门二九
参附汤　本门十九
〖头汗　一二〗
产后阴亡，阳气独盛，上蒸于头，故但头汗出，至颈而还也。夫阳既独盛，微汗则损阳就阴，两相平均，无足为虑，设大汗淋洗，乃阴既下亡，阳夏上脱，危剧之候也。
若微汗至头而还者，当归六黄汤，内芩、连、黄柏三味，俱炒黑用之。大汗淋洗者，治见上自汗条，亘互参考。
当归六黄汤　本门三十
〖中风　二四〗
妇人以荣血为主，产时下血太多，脏府亏损，未曾平复，蚤起劳动，因而风邪乘袭，客于皮肤、经络以致筋骨疼痹，羸乏少气，唇青肌冷，神昏目眩。凡筋脉挟寒，则挛急喎僻，挟热则纵缓虚弱，种种证状，皆由气血虚损所召。《经》所谓，邪之所凑，其正必虚也。
治此者，宜大温补，虽有他证，从末治之，宜十全大补汤，如牙关紧结，令人推正其身，一人夹正其面，挖开口灌之，如不得下，令侧其面，出之仍灌，热者又冷又灌，数次即能下咽，少倾可苏。此立斋法也。苏后酌宜施治。
十全大补汤　见月经门二四
〖痉病　二五〗
产后血气皆虚，脏府均弱，多自汗出，腠理不密，风邪乘间袭入，遂成痉证。三阳之筋，结于颔颊，风乘之则口噤，阴阳经络，用环于身，风乘之，则头项肩背强直，如角弓反张之状，证虽不一，实阴血不足，无以荣养筋脉而然也。当以培补气血为主，其势自解。若见头摇喘促，汗出不止，两手撮空，乃真气去，邪气独留，必死之候也。
若角弓反张口噤鼓颔者，附防十全大补汤。
附防十全大补汤　本门三一
〖瘛瘲　二六〗
夫瘛者，筋脉拘急也；瘲者筋脉弛纵也。产后患此，由去血过多，筋无所养，阳火炽盛，致使抽搐、发热、心烦口渴。《经》曰肝主筋、藏血。盖肝气为阳，为火；肝血为阴，为水，值此阳旺阴衰之际，当以养阴为主，则阳火退而诸证息。不应，则以补脾为要。盖血生于至阴，至阴者脾也。若无力抽搐，戴眼反折，大汗不止者，其命将休，不治之证也。
若治此者，宜钓藤八珍汤主之。如不应，用钓丹四君汤。
钓藤八珍汤　本门三二
钓丹四君汤　本门三三
〖不语　二七〗
产后不语，须分虚实。有痰热乘心者，有败血冲心者，有气血两虚而郁冒神昏者，大抵产后属虚者多，而实者少也，治者详之。
若气血两虚者，加味八珍汤；痰热者，星连二陈汤；败血冲心者，七珍散。
加味八珍汤　本门三四
星连二陈汤　本门三五
七珍散　本门三六
〖惊悸恍惚　二八〗
产后阴血亏虚，心气怯弱，神志失守，邪热乘心，以致惊不自安，悸动不定，目睛不转，恍惚疑惧者，惟宜养血安神。盖血足则神有藏舍，惊悸何能作哉？
若血虚而致者，茯神散。忧愁思虑而伤心脾者，镇心归脾汤。
茯神散　本门三七
镇心归脾汤　本门三八
〖发狂谵语见鬼　二九〗
产后发狂谵语，妄见鬼神，由败血冲心，或心血虚损。败血冲心者，面颜赤紫，其声壮厉而挥乱；心血虚损者，面唇黄白，神志恐怯而言微。以此辨之，最为确当。
若败血冲心者，小调经散。心血虚损者，妙香散，以当归熟地煎汤调服，其效如神。
小调经散　本门二五
妙香散　本门三九
〖虚烦　三十〗
产后虚烦，其致有三。或阴血亏竭，因见气浮而短；或败血冲心，虽烦多兼胀痛之证。若烦而躁者，乃去血过多，亡阴所致也。
若心烦而短气者，人参当归汤。败血冲心者，失笑散。亡血过多者，当归补血汤，则烦躁皆除也。
人参当归汤　本门四十
失笑散　见崩漏门八
当归补血汤　见月经门十一
〖发渴　三一〗
产后发渴者，气血亏虚也。盖阴血暴亡，津液短少，不能上奉，廉泉涸竭，故口乾而渴也。治当审其偏气偏血，鲜有不愈者。
若津液不足者，参麦饮。血虚而渴者，麦粉四物汤，渴甚不解者，竹叶归耆汤。
参麦饮　本门四一
麦粉四物汤　本门四二
竹叶归耆汤　本门四三
〖咳嗽　三二〗
产后咳嗽，有蚤起劳动，感受风寒者，必有头疼身痛可据；有败血上冲入肺者，必见面唇紫赤之色。治此之法，外感者，疏散之；败血者，消逐之。无难事已。然因阴虚而致者居多。盖产后阴血大脱，则真阴必虚，阴虚则火无制，上刑肺金，欲不咳嗽，势难容己。当以滋金壮水以渐图功也。
若感冒风寒者，旋覆花汤。败血上冲入肺者，桃红佛子散。真阴亏虚者，麦味地黄汤，滋其化源必自愈也。
旋覆花汤　本门四四
桃红佛手散　本门四五
麦味地黄汤　见经闭门四
〖衄血　三三〗
产后衄血，乃恶露不下，虚火载血上行，不能循其经隧，故溢出鼻窍也。若兼黑色见干口鼻，为热极反兼水化，系胃绝肺败之候，药饵最难医者。盖凡色红赤者，阳热之生气也，青黑者，阴寒之绝气也。况口鼻为阳明多气多血之部，而见阴寒惨杀之气，则胃中阳和之气衰败可知、其下死也几希。若强欲治此者，惟人参泽兰叶汤，或冀其万一耳。
人参泽兰叶汤　本门四六
〖痢疾　三四〗
产后痢者，名产子痢。多因饮食不谨，恣贪生冷，或起居不慎，冲寒受暑所致。若腹中㽲痛，里急后重者属有馀；日久虚寒滑脱者，属不足。其色黄赤稠黏，多属于热；清稀澄澈，如鸭粪者，则属于寒。此虚实寒热之辨也，更以脉息迟数参之，庶不致误。治之之法，热者清之，寒者温之，冷热不和者调之，虚者补之，实者泻之，虚实新久之间，宜细心详察也。
若其色黄赤稠黏者，热也，槐连四物汤，清其热而坚肠胃，或六一四物汤亦可。赤白相兼者，冷热不和也，芍药汤调之。色白清稀滑脱者，虚寒也，真人养脏汤，温而涩之。日久不止，必气血大虚，十全大补汤。若见色白或黄而清稀，次数甚多，或久不止，此因产大虚，肾废封藏之职也，当以温固肾气为主，宜八味地黄汤去丹皮加故纸、五味、兔丝子。若为风寒冲感而致者，人参败毒散。因暑湿而致者，香连丸。痢下纯红，名曰血痢，此败血渗入大肠也，胶榆四物汤。
槐连四物汤　本门四七
六一四物汤　本门四八
芍药汤　本门四九
真人养脏汤　本门五十
十全大补汤　见月经门二四
八味地黄汤　见月经门十六
人参败毒散　本门五一
香连丸　本门五二
胶榆四物汤　本门五三
〖疟疾　三五〗
疟疾之发，各有常期，或一日一发，或间日、三日而一作，或先寒后热，或先热后寒，如信人有约定不爽也。产后患此，多因瘀血停留，荣卫不和，故有斯疾。然有似疟一证，亦发寒热，盖因气血并竭，阴阳两虚，阳虚则作寒，阴虚则发热也。二者之治，须当详辨。倘率以疟法施治，则祸不旋踵矣。
若因瘀血停留者，加味生化汤。痰饮食积者，加味二陈汤。外感风寒者，藿香正气散。荣卫不和，乃气血衰弱也，柴胡八珍汤。气血并竭，阴阳两虚，以致寒热似疟者，当补气血为主，八珍汤、十全大补汤，阴阳平均则寒热自除矣。宜与前寒热条互相参考。
加味生化汤　本门五四
加味二陈汤　本门五五
藿香正气散　本门五六
柴胡八珍汤　本门五七
八珍汤　见月经门二三
十全大补汤　见月经门二四
〖蓐劳　三六〗
产后气血两虚，蚤起劳动，六淫外伤，七情内损，致有寒热往来，脐腹胀痛，懒食废饮，贪卧嗜眠，起则目眩头晕，甚而骨蒸潮热，盗汗自汗，痰喘咳嗽，面色萎黄，肌肉消瘦，日渐尫羸，名曰蓐劳。皆不善调摄之所致也。当先健脾理胃，俾饮食渐进，中气日充，则气血生化，诸脏有赖，继饵之以调荣益卫，补虚培损，庶可望其有济也。
若健理脾胃，惟六君子汤加减主之，使能食易消，则水穀之气，化生精微，后天气血日隆，精神由之渐旺，然后调补荣卫，三合散加减主之。日久惟见虚羸者，法当大补气血，如八珍、十全、人参养荣之类，随宜施用。方俱见月经门，兹不冗赘。
六君子汤　见经闭门五
三合散　本门五八
〖血崩　三七〗
产后阴血已亡，未得平复，更患崩证、乃血脱气陷之候也。致此之由，或劳役过度，或瘀血停留，或因惊恐而触心，或为愤怒而伤肝。盖气血大虚之际，一切最易干犯，治此之法，须当详审。若少腹满痛不已，而脉实大紧数者，此肝阴已竭，肝气随败矣。难治。
若劳役过度者，法当峻补，宜加味十全大补汤。瘀血停滞者，少腹必有形征，按之则痛，佛手散、失笑敞，以逐之，倘遽止其血，必致淋漓。因惊恐者，归脾汤。愤怒伤肝，疏泄用事，故血妄行也，茅地逍遥散。
加味十全大汁汤　本门五九
佛手散　见月经门八
失笑散　见经闭门八
归脾汤　见月经门十四
茅地逍遥散　本门六十
〖大便秘结　三八〗
大肠者，传导之官，变化出焉。产后血去太过，伤其津液，胃燥肠枯，故令大便秘结也。若饮食如常，腹无胀满之苦者，不可轻易导下，致伤元气，惟宜滋阴养血为主，血旺则肠胃津回，而便自通利矣。方宜四物汤重用当归，大加肉苁蓉、火麻仁之类。
四物汤　见月经门一
〖小便淋闭　三九〗
产后淋闭，由邪热挟瘀血流渗膀胱，故腹胀而痛。当以和瘀通利为主，加味四物汤主之。
加味四物汤　本门六一
〖小便频数不禁淋沥　四十〗
产后气虚陷下，多令小便频数而色白。肾虚不固，小便自遗而不禁。若产时稳婆伤其胞脬，多致小便淋沥。须详分施治。
若气虚频数者，补中益气汤。肾虚遗尿不禁者，加味地黄汤。胞脬伤而淋沥者，黄耆当归散。
补中益气汤　见月经门四八
加味地黄汤　本门六二
黄耆当归散　本门六三
〖大便出血　四一〗
产后便血，有因膏梁积热，醇酒湿毒，壅积胃中，传及大肠者；有脾气馁弱，不能统摄者；有中气下陷，无力升提者。析而明之，施治可也。
若肠胃积热者，加味芩连四物汤。脾虚不能统血者，归脾汤。中气下陷者，补中益气汤。
加味芩连四物汤　本门六四
归脾汤　见月经门十四
补中益气汤　见月经门四八
〖小便出血　四二〗
产后溺血，因气血衰弱，热由内起，乘之于血，血得热则流渗脬内，故血随尿出。若胁胀少食者，此肝乘脾也。
若热流脬内者，加味四物汤。胁胀少食者，加味逍遥散。
加味四物汤　本门六一
加味逍遥散　见月经门十
〖败血成痈　四三〗
新产半月前后，痈肿发于四肢胸腹者，则败血不尽，流滞经络。或气虚血弱，荣气不从，逆于腠理也。二者之辨，亦有差别。败血瘀滞者，焮肿赤痛，而脉弦洪有力，当养血之中，佐以导瘀。气虚血弱，荣涩卫逆者，平塌散漫，而脉虚微少神，宜峻补气血，以固本元。以此察之，瘀虚立判。治疗之法，随其虚实，务使气壮血和，其毒乃解。若以清凉解毒为事，势必不脓不溃，而成坏证矣。
若败血而成者，金翘生化汤。气血虚弱者，十全大补汤加金银花、乳香、没药。
金翘主化汤　本门六五
十全大补汤　见月经门二四
〖月水不通　四四〗
产后月水不通者，不必药也。盖冲任二脉，为经络之海，皆起胞中，手太阳少阴二经，上为乳汁，下为月水。产时去血过多，乳汁每每不通，是乳与月水皆一血也，故乳子半岁一岁之内，月经不行者，乃其常候。或半岁经即行者，必少壮血盛之人。若一二年不行，无他疾苦，亦不宜用通经之药。盖此非劳伤荣卫，即冲任脉虚耳。但健理中州，培补气血，则经自流行。倘强欲通之，是与榨乾汁者无以异也。
〖产后虚实审宜　四五〗
朱丹溪曰：产后气血两虚，惟宜大补，虽有他证，以末治之。张从政曰：产后慎不可作诸虚不足治。二公之沦，不无各偏。尝见遵朱者，则失于温补。守张者，则误乎清凉。颠倒错施，比比皆然。躬救其偏者，指不胜屈，故特剖而析之。夫人禀赋不齐，勇怯各异，即产后诸证，亦各有虚实之殊，如证发壮热，色见红赤，脉息沉实滑数之类者，实也，热也。证候喜暖，色见黄白，脉息虚弱细迟者，虚也，寒也。治疗之法，虚则补之，实则泻之，寒则温之，热则清之。余守用有年，从未致误。总之，能于形、证、脉三者参详，何施不可？《经》曰：能合脉色，可以万全。其斯之谓欤。

产后门汇方  ***************************
●夺命饮　一
没药　血竭各等分。
上研为细末，才产下便用童便、细酒各半杯，煎一两沸，调下二钱，良久再服，其恶血自下行，便不冲上，免生百疾。
●生化汤　二
当归（四钱）　川芎（二钱）　丹参（一钱）　桃仁（十四粒，去皮尖）　红花（八分）　姜炭（一钱）。
水煎服。
●清魂散　三
泽兰叶　人参（各二钱）　川芎（五钱）　荆芥穗（一两）　甘草（二钱，炙）。
上为末，用温酒热汤各半杯，调一钱灌之，下咽眼即汗，气定即醒。
●独参汤　四
用人参三五钱。
水煎服。
●芎归汤　五
当归（五钱，酒洗）　川芎（二钱五分）。
水煎服，或冲童便半杯服之。
●大岩蜜汤　六
当归　熟地　白芍（各二钱）　乾姜　肉桂（各一钱）　吴茱萸　独活　远志（炙）　细辛　甘草（各八分，炙）。
上水煎眼。
●加味二陈汤　七
半夏　陈皮　茯苓　甘草（炙）　神麴　麦芽　砂仁　木香。
加生姜三片，水煎眼。
●当归羊肉汤　八
肥羊肉（一斤，去脂）　当归（五两）　黄耆（四两）　生姜（六两）。
上先以水一斗煮羊肉，取汁八升，后下三味煮取二升五合，分为四服。
●异功散　九
人参　白术　茯苓　陈皮　神麴　山楂肉　甘草（炙）。
上加姜枣，水煎服。
●查术二陈汤　十
半夏　陈皮　茯苓　甘草（炙）　白术　山楂。
上加生姜三片，水煎温眼。
●香桂散　十一
当归　肉桂　川芎（各等分）。
上为末，酒调眼。
●延胡索散　十二
延胡索　当归　赤芍药　桂心　生蒲黄　红花　琥珀（各等分）。
上以好醋浸一宿，焙乾为末，每服二钱，酒调下。
●四君子汤　十三
人参　白术　白苓　甘草（炙）。
加姜枣水煎服。
●佛手寄生汤　十四
当归　川芎　桑寄生　独活　肉桂　续断　牛膝　防风。
酒水各半煎眼。
●趁痛散　十五
当归　官桂　白术　黄耆　独活　牛膝　生姜（各五钱）　甘草（炙）　薤白（各三钱五分）　桑寄生（五钱）。
上㕮咀，每服五钱，水煎服。
●秦没四物汤　十六
熟地　当归　白芍　川芎　秦艽　没药　桃仁　红花。
酒一水二煎眼。
●二陈汤　十七
白苓　半夏　陈皮　炙草。
加姜水煎服。
●丁香豆蔻散　十八
公丁香　白豆蔻仁　伏龙肝各等分。
上为末，生姜汤点服。
●参附汤　十九
人参（一两）　附子（五钱，炮）。
上作一服，姜枣水煎，徐徐服。去人参加黄耆，名耆附汤。
●茹橘饮　二十
竹茹　橘皮（各三钱）　乾柿（一枚）。
水姜煎服。
●都气汤　二一
熟地（四钱）　山药（炒）　山萸（各二钱，酒蒸去核）　白苓　丹皮（酒制）　泽泻（各一钱五分）　五味子（五分）　肉桂（一钱，去皮）。
水煎服。
●二味参苏饮　二二
人参（一两，为末）　苏木（二两）。
上以苏木煎汤，冲人参末服。
●枳木汤　二三
枳实（二两，炒）　白术（二两，土炒）。
水姜煎服。
●小调中汤　二四
白术（一钱五分）　茯苓　当归　白芍　陈皮（各一钱）。
水煎眼。
●小调经散　二五
白芍　当归　没药　琥珀　桂心（各一钱）　细辛　麝香（各五分）。
上为末，每服五分，姜汁温酒各少许调服。
●增损四物汤　二六
当归　白芍　川芎　人参　甘草（炙）　炮姜。
水煎服。
●更生散　二七
当归　生地　川芎　人参（各二钱）　荆芥穗（三钱）　乾姜（八分，炮）。
水煎服。
●葱柴四物汤　二八
熟地（四钱）　当归（二钱）　白芍（三钱，酒炒）　川芎（钱五分）　葱白（三寸）　柴胡（二钱）。
水姜煎服。
●黄耆汤　二九
黄耆（三钱，蜜炙）　牡蛎粉（二钱）　白术（二钱，土炒）　茯苓（一钱）　麦冬（二钱，去心）　熟地（三钱）　防风（一钱）　甘草（七分，炙）。
上加浮小麦一合，煎眼。
●当归六黄汤　三十
当归　熟地黄　黄耆（各二钱，炙）　生地黄　黄柏（炒黑）　黄芩（炒黑）　黄连（各一钱，炒黑）。
水煎服。
●附防十全大补汤　三一
人参（一钱）　黄耆（二钱，炙）　白术（二钱，土炒）　白苓（一钱）　熟地（三钱）　当归（二钱）　白芍（二钱，酒炒）　川芎（一钱）　肉桂（一钱，去皮）　甘草（七分）　附子（一钱，炮）　防风（五分）。
上加姜枣水煎服。
●钓藤八珍汤　三二
人参（一二钱，去芦）　白术（二钱，土炒）　茯苓（一钱）　甘草（八分，炙）　熟地（三钱）　当归（二钱，酒洗）　白芍（二钱，酒炒）　川芎（一钱）　丹皮（酒洗）　生地（各一钱五分，洒洗）　钓藤钩（一钱）。
姜枣水煎服。
●钓丹四君汤　三三
人参（一钱，去芦）　白术（二钱，土炒）　白苓（一钱五分）　甘草（八分，炙）　钓藤钩（一钱五分）　丹皮（一钱，酒蒸）。
姜枣水煎服。
●加味八珍汤　三四
人参（一钱）　白术（二钱，土炒）　白苓（一钱）　甘草（八分，炙）　熟地（三钱）　当归（二钱，酒洗）　白芍（二钱，酒炒）　川芎（一钱）　远志（六分，炙）　菖蒲（五分）　钓藤钩（一钱）。
姜枣水煎服。
●星连二陈汤　三五
胆南星（一钱五分）　黄连（一钱，姜汁炒焦）　橘红　半夏（姜炙）　白苓（各一钱五分）　甘草（六分，炙）。
生姜水煎服。
●七珍散　三六
人参　石菖蒲　生地　川芎（各一两）　细辛（一钱）　防风　辰砂（各五钱，另研）。
上为细末，每眼一钱，薄荷煎汤调服。
●茯神散　三七
茯神（一两，去木）　人参　黄耆（炙）　赤芍　牛膝　琥珀　龙齿（各一钱五分，研）　生地（一两五钱）　洼心（五钱）　当归（二两）。
上为末，每服三钱，水煎服。
●镇心归脾汤　三八
人参（一钱）　白术（二钱，土炒）　黄耆（二钱，炙）　当归（二钱）　茯苓（一钱）　远志（六分，制）　枣仁（二钱，炒研）　木香（四分）　甘草（八分，炙）　龙眼肉（一钱）　龙齿（一钱，研）　朱砂（五分，水飞调）。
加姜枣水煎服。
●妙香散　三九
甘草（五钱，炒）　远志（制去心）　山药（姜汁炒）　茯苓　茯神（去木）　黄耆（各一两，炙）　人参　桔梗（各五钱）　辰砂（三钱，另研）　麝香（二钱，另研）　木香（一钱五分）。
上为细末，每服二钱，当归熟地煎汤调下。
●人参当归汤　四十
人参　当归　熟地　麦冬　白芍（各二钱）　五味子（三分）　桂枝（一钱）。
上锉，水煎服。
●参麦饮　四一
人参　麦冬　五味。
上水煎服。
●麦粉四物汤　四二
麦冬（二钱）　花粉（一钱）　熟地（四钱）　当归（二钱）　白芍（二钱，酒炒）　川芎（一钱）。
上水煎服。
●竹叶归耆汤　四三
人参　白术（土炒）　当归　黄耆（各二钱，炙）　竹叶（二十片）　甘草（五分，炙）。
上锉，水煎服。
●旋覆花汤　四四
旋覆花　赤芍药　荆芥穗　半夏曲　前胡　甘草（炙）　茯苓　五味子　杏仁（去皮尖麸炒）　麻黄（各等分）。
上㕮咀，每服四钱，水一盏半，生姜三片，枣一枚，煎至七分，去滓，食前温服，有汗不宜用。
●桃红佛手散　四五
当归（五钱）　川芎（二钱）　杏仁（十四粒，去皮尖）　川贝（一钱，去心）　延胡索（二钱）　桃仁（十四粒，去皮尖研泥）　红花（一钱，酒洗）。
上水煎服。
●人参泽兰叶汤　四六
人参（五钱）　泽兰叶　丹皮　牛膝（各二钱）　生地（三钱）　熟地（五钱）。
藕节五枚煎，冲童便服。
●槐连四物汤　四七
当归　川芎　赤芍　生地　槐花　黄连（各一钱，炒）　御米壳（五分，去蒂蜜炙）。
上锉，水煎服。
●六一四物汤　四八
熟地（三钱，土炒）　当归（二钱）　白芍（三钱，酒炒）　川芎（一钱）　甘草（三分）　滑石（二钱，末调）。
水煎服。
●芍药汤　四九
白芍药（炒）　当归　黄连（各半两，炒）　槟榔　木香　甘草（各二钱，炙）　桂（二钱五分）　黄芩（三钱，炒）。
上每服半两，水煎，如不减，加大黄。此证又有因中气虚弱，脾气郁结者，治当审察。
●真人养脏汤　五十
人参　白木　白芍　肉桂　肉蔻　诃子（各一钱，煨）　木香　甘草　罂粟壳（各八分）。
上锉，姜枣煎服。
●人参败毒散　五一
羌活　独活　柴胡　前胡（各一钱五分）　枳壳　桔梗　人参　茯苓（各一钱）　川芎（八分）　甘草（五分）。
上锉，姜葱煎服。
●香连丸　五二
黄连（十二两，净）　吴茱萸（十两，去枝梗）。
上先将二味用热水拌和，入磁器内，置热汤炖一日，同炒至黄连紫黄色，去茱用连为末，每末四两，入木香末一两，淡醋米饮为丸，梧桐子大，每服二三十丸，滚汤下。久痢中气下陷者，用补中益气汤下；中气虚者，用四君子汤下，中气虚寒者，加姜桂。
●胶榆四物汤　五三
熟地（四钱）　当归（二钱）　白芍（二钱，酒炒）　川芎（一钱）　血馀（一钱，烧灰）　乌贼鱼骨（一钱）　阿胶（一钱，炒）　地榆（一钱）。
上锉，水煎服。
●加味生化汤　五四
当归　川芎　丹参　红花　桃仁　姜炭　柴胡　鳖甲。
上锉，水煎服。
●加味二陈汤　五五
半夏　陈皮　白苓　山楂　厚朴　甘草（炙）。
加姜，水煎服。
●藿香正气散　五六
藿香（一钱五分）　桔梗　大腹皮　紫苏　茯苓　白木（炒）　白芷　半夏曲　陈皮　厚朴（各一钱，炙）　甘草（五分，炙）。
上锉，姜水煎服。
●柴胡八珍汤　五七
人参（一钱）　白木（二钱，土炒）　白苓（一钱）　甘草（八分）　熟地（三钱）　当归（二钱）　白芍（二钱，酒炒）　川芎（一钱）　柴胡（一钱）　黄芩（一钱，炒）　半夏（一钱，姜炙）。
上加姜枣水煎服。
●三合散　五八
当归　白芍　茯苓　熟地（各一两）　柴胡　人参（各一两五钱）　黄芩　半夏（制）　甘草（各六钱）　川芎（一两）。
上为粗末，每服一两，水一锺半，煎服，日三。
●加味十全大补汤　五九
人参　白术（土炒）　茯苓　甘草（炙）　熟地　白芍（酒炒）　当归　川芎　黄耆　肉桂　阿胶　升麻　姜炭　续断。
加姜枣，水煎温服。
●茅地逍遥散　六十
当归　白芍（酒炒）　白术（土炒）　茯苓　柴胡　黑栀子　生地　白茅根　甘草（炙）。
水煎服。
●加味四物汤　六一
生地　当归　白芍　川芎　蒲黄（生）　瞿麦　桃仁　牛膝　滑石　甘草梢　木香　木通。
水煎服。
●加味地黄汤　六二
熟地　山药　山萸　白苓　丹皮　泽泻　益智仁（炒）　桑螵蛸（炒）　补骨脂（炒）　附子（炮）　肉桂（去皮）。
上锉，水煎服
●黄耆当归散　六三
人参　白术（土炒）　黄耆　当归　白芍（各三钱）　甘草（八分）。
上锉，姜枣水煎服。
●加味芩连四物汤　六四
生地（三钱）　当归（二钱）　白芍（二钱，酒炒）　川芎（一钱）　黄芩（一钱，炒黑）　黄连（一钱，炒黑）　地榆（一钱，炒）　阿胶（一钱，炒）　荆芥穗（一钱，微炒）　升麻（八分，蜜制）　棕榈皮（一钱，烧灰）。
上锉，水煎服。
●金翘生化汤　六五
当归（三钱）　川芎（钱五分）　丹参（一钱）　红花（八分）　桃仁（十四粒，去皮尖研）　姜炭（八分）　乳香（一钱，去油）　没药（一钱，去油）　金银花（钱五分）　连翘（一钱）　甘草节（八分）。
上锉，水煎眼。
●回生丹　六六
锦纹大黄（一斤，为细末）　苏木（三两，打碎，用河水五碗，煎汁三碗，听用）　大黑豆（三升，水浸取壳，用绢袋盛壳，同豆煮熟，去豆不用，将壳晒乾，其汁留用）　红花（三两，炒黄色，入好酒四碗，煎三五滚，去渣，取汁，听用）　米醋（九斤，陈者佳）。
将大黄末一斤，入净锅，下米醋三斤，文火熬之，以长木筋不住手搅之成膏，再加醋三斤熬之，又加醋三斤，次第加毕，然后下黑豆汁三碗，再熬，次下苏木汁，次下红花汁，熬成大黄膏。取入瓦盆盛之，大黄锅粑亦剷下，入后药同磨。
人参　当归（酒洗）　川芎（酒洗）　香附（醋炒）　延胡索（酒炒）　苍术（米泔浸炒）　蒲黄　茯苓　桃仁（各一两，去皮尖油）　川牛膝（酒洗）　甘草（炙）　地榆（酒洗）　川羌活　广橘红　白芍（各五钱，酒炒）　木爪　青皮（各三钱，去穰炒）　乳香　没药（各二钱）　益母草（三两）　木香（四钱）　白术（三钱，米泔浸炒）　乌药（二两五钱，去皮）　良姜（四钱）　马鞭草（五钱）　秋葵子（三钱）　熟地（一两，务要九蒸九晒）　三稜（五钱，醋浸透纸里煨）　五灵脂（五钱，醋煮化焙乾研细）　山萸肉（五钱，酒浸蒸捣）。
上三十味并前黑豆壳，共晒为末，入石臼内，下大黄膏拌匀，再下炼熟蜜一斤，共捣千杵，取起为丸。每丸重二钱七八分，静室阴乾，须二十馀日。不可日晒，不可火烘，干后只重二钱有零。铄蜡护之，即蜡丸也。用时去蜡壳，调服。汤引列下：
一临产用人参汤服一丸，则分娩全不费力。如无人参，用淡淡炒盐汤，调化服之。
一凡胎已成，子食母血，血里其子，服此丹逐去败血，自然易生。若横生逆产者同治。
一气血两虚，力不能送，以致产难者，宜多用人参汤调服一丸。
一或因母染重病，或因抱重物伤胎，或腹为物所触，致使子死腹中，用车前子一钱，煎汤调服一丸、或二丸、三丸，无不下者。
一因血下太早，子死腹中，用人参、车前子各一钱煎汤调服一丸，如无人参，用陈酒少许，煎车前子汤下之。
一胞衣不下，用炒盐少许泡汤，调服一丸，或二丸、三丸即下。
一产后去血过多，以致血晕，用薄荷汤调眼一丸即醒。
以上六条，乃临产紧要关头，虽明医不能措手，稍有馀赀者，当须备之。利已兼以济人，功德无量矣。
一产后血晕，起止不得，眼见黑花，皆血气未定，奔走五脏，上冲于肝之所致。用滚白水调化一丸，服之即愈。
一产后七月，血气未定，因食与血结聚胸中，口乾心闷烦躁，用滚白汤送下一丸愈。
一产虚羸，血入心肺，热入脾胃，寒热往来似疟，用滚白水送下一丸愈。
一产后败血走注五脏，停留四肢，遍身浮肿，口渴恶寒，此乃血肿，非水肿也。用白滚水调服一丸自愈。
一产后心中烦躁，言语颠狂，此血热也，非风邪也。用滚白水调眼一丸，或二丸愈。
一产后败血流入心孔，闭塞声音，用甘菊花（三分）　桔梗（三分）　煎汤调服一丸愈
一产后月内，误食寒酸坚硬之物，与血相抟，流入大肠，不能克化，泻痢脓血，用山楂煎汤，调眼一丸愈。
一产时百节开张，血入经络，停留日久，以致周身虚胀痠痛，非湿也。用苏梗三分煎汤，调服一丸愈。
一产月内饮食或不应时，事务或动气怒，以致余血流入小肠，闭却水道，小便涩结，溺血似鸡肝，用木通四分煎汤，调服一丸。又或流入大肠，闭却肛门，大便涩结，便下瘀血，如鸡肝色者，用广陈皮三分煎汤，调眼一丸愈。
一产后恶露未净，饮食寒热失调，以致崩漏，形色如肝，潮热烦闷，背膊拘紧，用白术（三分）　陈皮（二分）煎汤，调服一丸愈。
一产后血停于脾胃，胀满呕吐，非翻胃也，用陈皮煎汤，调服一丸愈。
一产后败血入五脏六府，遍走四肢，面黄口渴，鼻中流血，通身斑点，危证也。陈酒化服一丸。
一产后小便涩，大便闭，乍寒乍热，如醉如痴，用滚白水调服一丸愈。
以上十三条，皆产后败血为害，服此丹最有奇功。至产后一切异证，人所未经，医所不识，但服此丹，无不立效。一丸不应，二丸三丸必效无疑。胎前常服，能壮气血养胞胎，室女经闭，月水不调诸证并效。
●产后十八论神验方　六七
此蒙溪觉河图道先氏传也。序云：予子媳孕素弱多病，临产愈甚，举家惶恐，延医十数，聚论无济，真呼吸死生也。适有好友于老医处觅得此方持送，极言其效。予无计可施，只得按症投药，一服而母子保全，其应如响。后值家人妇三四辈，皆产后危症，按论而治，不爽毫釐，族党亲友以此方治人者，无不神验，历年以来，百投百效。用是公之于世，庶产难有解，而生全无算矣。
红花（二两）　官桂（一两五钱）　乾姜（一两，二味如妇人三十岁以外者再加五钱）　熟地（一两）　当归（一两）　莪术（一两，面煨）　蒲黄（一两，炒）　赤芍（一两）　雄黑豆（一两）。
上药九味，如法炮制，共为细末。盛磁瓶内，须封口勿令出气，临用时每服三钱。凡患产后诸症者，细查十八论中，必其所患与所论相符，乃照所论引子，用水二锺，煎六分，将前药三钱冲入搅匀，空心温服即效，其服数不拘多少，总以病好为度。大约重者不过四五服，轻者二三服而已。
一孕妇有患热病六七日，小腹疼痛欲死，指甲青色，而口中出沫者，皆因脏府热极，以致子死腹中，不能顺下耳。若眼此药即产。用滑石、榆皮各一钱煎汤，加陈酒三分和药服。如不热，连锺顿滚水内，候热服。
一凡难产者，因子在母腹饮血十个月，或有馀血，凝结为块，名曰儿枕。生时儿枕先破，败血流入衣胞中，所以难产。急服此药，逼去败血，自然易生。用炒黄燕子粪、滑石、榆皮各一钱煎汤，加酒三分和药服。
一胎衣不下，败血流入衣中所致。用炒黄燕子粪、滑石、榆皮各一钱煎汤，加酒三分和药服。
一产后三五日，起坐不得，眼见黑花及心迷不识人者，因败血流入五脏奔注于肝。庸医不知，误认为暗风，治之必死。惟此药能救。用陈酒一锺，将生铁烧红，浸其内候铁冷，取出，再烧红浸之，如是三次。用榆恨皮炭、延胡索各一钱煎，入陈酒、童便各三分和药服。
一产后口乾，心闷多烦渴者，乃气血未定，便吃腥酸热物，以致余血结聚于心，故有此症。用当归一钱煎汤，入童便三分和药服。
一产后寒热往来，头疼腰背痛者，皆产时偶受风寒，邪气入于肠内，败血不尽，上连心肺，下至肝肾，故有此症。用当归一钱煎汤，入童便三分和药服。
一产后发热，或遍身寒冷，皆因败血攻注于四肢，停滞日久，不能还元，仍结脓血，甚至四肢俱肿。若作水肿必误，盖水肿则喘，小便涩滞；气肿则四肢寒热，须细细辨明。先服此药逐去败血，次服通宝散立效。用官佳、红花各一钱煎汤，入陈酒三分和药服。
一产后言语颠狂，眼见鬼神，乃败血攻心所致。急眼此散，用当归一钱，酒半锺煎汤，入童便三分和药服。
一产后失音不语，是七孔三毛九窍，多被败血冲闭，所以言语不得。用延胡索、棕皮各一钱煎汤，入陈酒三分和药服。
一产后腹痛兼泻痢，或腹胀虚满者，皆因月中误吃生冷热物，而余血结聚，日久渐甚，腹胀疼痛，米穀不消，或脓血不止。水气入肠冷痛，或败血入小肠，变赤白带。须先眼此药，逐去败血，然后调洽泻痢。用葛恨一钱煎汤入童便、陈酒各二分和药服。
一产后百节疼痛，乃败血入于关节之中，聚结虚胀，不能还元故耳。用酒半锺、牛膝一钱煎汤，入童便三分和药服。
一产后有血崩如鸡肝，昏闷发热者，因败血未定，误吃腥酸之物所致。用樟柳根、杏胶各一钱煎汤，入陈酒三分和药服。
一产后昏迷惊恐，气逆咳嗽，四肢寒热，口乾心闷，或背膊酸肿，腹中时痛，皆因血未还元，早吃热物面食，致有此症。日久甚至月经不通，黄赤带下，而小便或滑或胀急，服此散。用樟柳根、杏胶各一钱煎汤，入陈酒三分和药服。
一胸膈气满呕逆者，败血未净，心有恶物，肺气不清，所以如此。不可作伤食治，宜服此药。可用樟柳根、杏胶各一钱煎汤，入酒三分和药服。
一产后小便赤色，大便涩滞，或产门胀肿，乃败血流入小肠，闭却水道所致。切勿认作淋涩，当服此散。用樟柳根、杏胶各一钱煎汤，入陈酒三分和药眼。
一产后舌乾鼻衄，绕项生点者，败血流入五脏也。用当归一钱，酒半锺煎汤，入童便三分和药服。
一产后腰痛眼涩，或浑身拘挛，牙关紧闭，或两脚如弓，状如中风者，因百日之内，过行房事耳。用乌虾蟆、麻子各一钱煎汤入陈酒三分和药服。
一产后脏腑不安，言语不得，咽喉作蝉声者，乃月中误吃热物，或停宿食，而败血攻注，喘息间上下往来，与牙关相紧，故有此症。用乳香一钱煎汤，入陈酒三分和药服。
原方本系未药，如仓卒有患产症者，未获制末药，即照原方药料，用十分之一，仍按症照引煎服，以病好为度，亦百试百验。


卷八  ——————————————————————————————————————————————————————————————————————————————————————————

乳证门  ***************************
〖乳汁不行　一〗
产妇乳汁，乃血液所化，禀乎太阴之气，故其色白。其不行者，或因去血过多，则气虚血弱，无可流通；或瘀血停留，则气壅血滞，必胀而且痛。随证施治，可使必已。既行之后，饮食最宜甘淡。盖乳由气血所化，而气血必藉水穀长养，倘恣嗜无忌，则乳性随之而变，以此哺儿，必致多病。有一儿昏睡，竟日不醒，举家惊惶求医投药罔效。一高医诊之曰：此儿中酒得母乳，母曾痛饮乎？询之果然。停药而醒。可见其利害相关明矣。
若气血虚者，加味四物汤或当归补血加葱白汤。气脉壅滞者，涌泉散、漏芦散。
加味四物汤　本门一
当归补血加葱白汤　本门二
涌泉散　本门三
漏芦散　本门四
〖乳汁自涌　二〗
产后乳汁自出者，有胃气虚弱，不能敛摄津液者，宜补胃气以敛之；有气血大虚，以致气不卫外，血不荣里，而为妄泄者，宜调补荣卫以止之。若产妇劳役太过，乳汁涌下者，此阳气虚而厥也。未产乳汁自出，谓之乳泣，生子多不育。
若胃气虚者，四君子汤加黄耆。气血大虚者，十全大补汤倍参、耆。劳役太过，阳气虚而厥者，独参汤。若食少乳多，欲回其乳者，兔怀散。若无儿食乳，欲断者，麦芽煎。
四君子汤　见产后门十三
十全大补汤　见月经门二四
独参汤　见产后门四
兔怀散　本门五
麦芽煎　本门六
〖乳痈　三〗
妇人乳房属阳明，乳头属厥阴。若忽然红肿，坚硬疼痛，憎寒壮热，此欲成乳痈也。宜急治之，当疏肝清热，兼以养血败毒，则肿硬自消。否则必血滞不舒，加以乳汁壅积，则溃而成脓矣。
若初起或已成痈者，消毒饮加减主之。溃后气血虚弱者，人参养荣汤。脓清不敛者，惟十全大补汤为最。
消毒饮　本门七
人参养荣汤　见月经门二二
十全大补汤　见月经门二四
〖吹乳　四〗
吹乳者，因乳儿之时，被儿口气所吹，以致乳管不通，蓄积在内，遂成结核，肿硬胀痛。当早为消除，否则，久必成痈，溃腐流脓，则难治矣。
若初起之际，须忍痛揉散为妙。方宜瓜蒌散主之。服后不散者，立效散。外用天南星散敷之，又宜以葱熨法熨之。
瓜蒌散　本门八
立效散　本门九
天南星散　本门十
葱熨法　本门十一
〖乳岩　五〗
乳岩之证，初起结核，如围棋子大，不痛不痒，五七年后，或十馀年，从内溃破，嵌空玲珑，洞窍深陷，有如山岩，故名乳岩。皆由抑郁不舒，或性急多怒，伤损肝脾所致。宜速开郁解怒，戒七情，远荤味。始望有济矣。
若结核初起者，十六味流气饮，外以木香、生地捣饼热器熨之，又以青皮甘草饮不时饮之。若溃后久不愈者，惟宜培补气血，如十全、八珍、归脾等汤，选而用之。
十六味流气饮　本门十二
木香生地饼　本门十三
青皮甘草饮　本门十四
〖妬乳乳悬　六〗
乳头生疮，谓之妬乳。若两乳细长，下垂过腹者，谓之乳悬。乃瘀血上攻所致。此证惟产后始有，不概见也。
若乳头主疮者，宜鹿角散敷之，内服连翘散。两乳细垂者，宜芎归汤不时饮之，以其馀药薰鼻，则瘀散乳即上升。如不上者，以萆麻仁捣，贴顶心，收急去之。
鹿角散　本门十五
连翘散　本门十六
芎归汤　见产后门五

乳证门汇方  ***************************
●加味四物汤　一
熟地　当归　白芍　川芎　花粉　王不留行　木通。
上用猪蹄熬汤煎服。外以葱白煎汤，时时淋洗乳房，以通其气。
●当归补血加葱白汤　二
当归（四钱）　黄耆（一两）　葱白（五寸）。
上锉，水煎服。或加白芷四五钱猪蹄汤煎服，酒水煎亦效。
●涌泉散　三
白丁香　王不留行　天花粉　漏芦　殭蚕（各等分）。
上猪蹄汤煎服。
●漏芦散　四
漏芦（一两半）　蛇退（十条，炙）　瓜蒌（十枚，急火煅存性，一方用恨十个切片炒）。
上为末，每服二钱，酒调下。仍食猪蹄羹以助之。
●免怀散　五
红花　赤芍　归尾　牛膝。
上锉，水煎服。
●麦芽煎　六
麦芽三两。
水煎，作茶饮。
●消毒饮　七
青皮　白芷　当归　柴胡　浙贝母　殭蚕　天花粉　金银花　甘草节（各等分）。
水煎服。
●瓜蒌散　八
瓜蒌（一园）　乳香　没药　当归　甘草（各等分）。
上为末，酒煎服。
●立效散　九
即前瓜蒌散加皂刺也。煎服同。
●天南星散　十
南星　半夏　殭蚕　白芷　皂刺　草乌（各等分）。
上为细末，用葱汁合蜜调敷。
●葱熨法　十一
用连根葱一大把，捣烂成饼，一指厚，摊乳上，用瓦罐盛灰，覆葱上，须臾汗出即愈。
●十六味流气饮　十二
当归　白芍　人参　黄耆（各二钱）　川芎　防风　苏叶　白芷　枳壳　桔梗（各一钱）　甘草　槟榔（各五分）　乌药　厚朴　官桂　本通（各八分）。
上锉，每服五钱，水煎服。
●木香生地饼　十三
木香（二钱）　生地（四钱）。
上二味捣成饼，置患所，以热汤器熨之。
●青皮甘草饮　十四
青皮　甘草（各一钱）。
上为末，煎浓，姜汤调眼。
●鹿角散　十五
鹿角　甘草（各等分）。
上为末，鸡子黄调铜器内，炙敷之。
●连翘散　十六
连翘　防风　元参（各二钱）　白敛　芒硝　大黄　射干（各一钱）　白芍（一钱）　升麻（五分）　甘草（五分）　杏仁（二十粒）。
上锉，姜水煎服。

前阴门  ***************************
〖阴肿　一〗
妇人子户肿胀坠痛，及两抝疼痛者，谓之[疒/厷]痃。乃肝心二经火盛，湿热下注，或中气素虚，下陷重坠，以致憎寒壮热，小便涩滞，或腹内急痛，或小腹痞闷。法当泻肝热，养肝血，升补中气，治无馀矣。
若两抝小腹肿痛者，肝经湿热壅滞也，龙胆泻肝汤。玉门肿胀者，肝火盛而血虚也，加味逍遥散，或龙胆泻肝汤加木香。倘投以散血攻毒之剂，则误甚矣。若中气素虚，下陷重坠者，补中益气汤。外俱宜用腾洗之法，则肿消而痛自定。
龙胆泻肝汤　本门一
加味逍遥散　见月经门十
补中益气汤　见月经门四八
薰洗法　本门二
腾熨法　本门三
〖阴痛　二〗
妇人阴中作痛，名小户嫁痛，痛极往往手足不能伸舒。由郁热伤损肝脾，湿热下注所致也。治此者宜内服加味逍遥散，外以四物汤料合乳香捣饼，纳阴中，其痛即定。
加味逍遥散　见月经门十
四物乳香敷法　本门四
〖阴痒　三〗
妇人阴痒，由郁怒伤肝，结滞不散，湿热蓄起，因而生虫，甚则阴内痒痛，不时出水，肢体倦怠，小水淋漓。法当养血清肝，则痒痛可消矣。
若治此者，宜加味逍遥散，甚则龙胆泻肝汤。外以桃仁雄黄膏纳阴中，其虫一闻肝腥，皆钻于肝内吮食，将肝提出，此去虫之法也。虫去其病即愈。
加味逍遥散　见月经门十
龙胆泻肝汤　本门一
桃仁雄黄膏　本门五
〖阴挺　四〗
妇人阴中突出一物如蛇头，或如菌如鸡冠者，名曰阴挺，即古之癫疝类也。或因胞络损伤，或分娩用力太过，或气虚下陷，或湿热下注，但此证有热虚之辨，不可不析。其形肿痛，小便赤数者，为热、为湿；其形重坠小便清长者，为气虚下陷也。
若属湿热者，龙胆泻肝汤，或加味逍遥散。属气虚下陷者，补中益气汤加青皮、山栀。外俱宜用蛇床洗法，洗后以黎芦敷法敷之，无不愈者。
龙胆泻肝汤　本门一
加味逍遥散　见月经门十
补中益气汤　见月经门四八
蛇床洗法　本门六
藜芦敷法　本门七
〖阴沧　五〗
妇人阴沧．名曰䘌。由七情郁火，伤损肝脾，气血凝滞，湿热下注，久而虫生，虫蚀成沧，脓水淋漓，时疼时痒，有若虫行，少腹胀闷，溺赤频数，食少体倦，内热哺热，经候不调，赤白带下，种种证见，须洋而治也。
若肿痛者，加味四物汤。溃烂出水而痛者，加味逍遥散。重坠者，补中益气汤。
加味四物汤　本门八
加味逍遥散　见月经门十
补中益气汤　见月经门四八
〖阴痔　六〗
妇人阴中有肉突出者，名曰阴痔，俗称茄子疾也。流黄水者易治，流白水者则难愈矣。
治此者，宜逍遥散、归脾汤、补中益气汤量其虚实用之。外宜乌头薰法。
逍遥散　见月经门九
归脾汤　见月经门十四
补中益气汤　见月经门四八
乌头薰法　本门九
〖阴冷　七〗
妇人阴冷，皆由劳伤过度，风寒乘虚，客于子脏，久之血凝气滞，多变他证，且艰于受孕也。
治此者，宜多服八味地黄丸，以渐图功。外宜温中坐药。
八味地黄丸　本门十
温中坐药　本门十一
〖阴吹　八〗
妇人阴吹者，阴中时时气出有声，如穀道转矢气状。《金匮》谓由穀气实，胃气下泄，用膏发煎，导病从小便而出，其法甚奥。若气血大虚，中气下陷者，宜十全大补汤加升麻、柴胡以升提之。
膏发煎　本门十二
十全大补汤　见月经门二四
〖交接出血　九〗
妇人每交接辄出血者，由伤损心脾二经也。宜归脾汤中加优龙肝，或用《千金》桂心釜墨散。
归脾汤　见月经门十四
桂心釜墨散　本门十三

前阴门汇方  ***************************
●龙胆泻肝汤　一
生地（二钱）　木通　车前子（各一钱五分）　泽泻　黄芩（各二钱）　当归（二钱）　黑栀仁　龙胆草　生甘草。
上灯心一团，水煎眼。
●薰洗法　二
防风（三钱）　大戟（一钱）　蕲艾（一团）。
上熬汤薰洗。
●腾熨法　三
枳实　广皮（各等分）。
上为末，炒热腾熨之。
●四物乳香敷法　四
四物汤（一料）　乳香（一钱）。
上捣饼，纳阴中，其痛即定。
●桃仁雄黄膏　五
桃仁（五钱，研膏）　雄黄（三钱，末）。
上二味研匀，用鸡肫肝切片，蘸药纳户中，其虫即钻入肝，而痒自止。
●蛇床洗法　六
蛇床子（五钱）　乌梅（九枚）。
上二味，熬汤乘热薰洗。
●藜芦敷法　七
藜芦为末。
上用猪脂油调敷自收。
●加味四物汤　八
生地　当归　白芍　川芎　柴胡　山栀（炒）　龙胆草。
上锉，水煎服。
●乌头薰法　九
乌头。
上用酽醋熬薰自消。
●八味地黄丸　十
熟地（八两，九蒸）　山药（四两，炒）　山萸（四两，酒蒸去核）　白苓（三两，乳制）　丹皮（三两，酒焙）　泽泻（三两，盐水拌炒）　附子（一两，炮）　肉桂（一两，去粗皮）。
炼蜜为丸，桐子大，每服三钱，空心淡盐汤送下，忌三白。
●温中坐药　十一
远志　乾姜　吴茱萸　蛇床子（各等分）。
上为末，绵里纳户内，一日二次换。
●膏发煎　十二
妇人乱发一团。
上用猪膏熬化服之，小便利则愈。
●桂心釜墨散　十三
桂心　釜底墨（各等分）。
上二味为末，酒服方寸匕。

杂证门  ***************************
〖热入血室　一〗
《金匮》云：妇人中风七八日，续来寒热，发作有时，经水适断，此为热入血室。其血必结，故使如疟状，发作有时，小柴胡汤主之。此言邪热未尽，值经来，乘虚入于血室之间而潜藏之，故令血结，而寒热有时如疟状也。血室肝主之，肝与胆为表里，胆因肝受邪而病寒热，故用小柴胡汤主之也。后人更加当归、生地、丹皮者，所以清血分之热也。
《金匮》云：妇人伤寒发热，经水适来，昼日明瞭，夜则谵语，如见鬼状，此为热入血室，治之无犯胃气及上二焦，必自愈。此言热虽入子血室，然经行不断，则热不留结，勿谓谵妄，遂以硝黄犯其胃气刺伤荣血，小柴胡和解犯上二焦，但俟其热随血去，病必自愈。《伤寒论》曰：血自下，下者愈，此之谓也。
《金匮》云：妇人中风，发热恶寒，经水适来，得六八日热除，脉迟身凉，胸胁满，如结胸状，谵语者，此为热入血室也，当刺期门，随其实而取之。又云：阳明病下血谵语者，此为热入血室，但头汗出者，当刺期门，随其实而泻之，濈然汗出者愈。此二条一言适来即断，血结在里，为实证；一言阳明病亦有热入血室，但下血头汗出为不同，故为热入血室，亦由肝实，故均谓当刺期门也。不能刺者，以清热行血汤治之。合四证观之，大抵有寒热如疟之证，方可用小柴胡汤。否则或不药自愈，或刺期门而清热行血，以随其实而泻之。此仲景心法也，不得概以小柴胡治之也。
小柴胡汤　本门一
清热行血汤　本门二
〖血分水分　二〗
妇人经水先闭后病肿者，乃寒湿伤于冲任，血壅经隧也，名曰血分。若先病肿而后经闭者，乃上虚不能制水，水邪氾滥，溢于皮肤也，名曰水分。血分难治，水分易愈，治者详之。
血分肿，乃血壅不行，流于四肢，故令浮肿，此不必治肿，但调其经，经通其肿自消，宜小调经散加红花、丹皮、牛膝。
水分肿，乃水饮内停，膀胱之气化不行，水溢皮肤，故令浮肿经闭也。此但宜治水，水消肿退，其经自通，宜用茯苓导水汤，或照方水泛为丸服亦可。
小调经散　见产后门二五
茯苓导水汤　见胎前门十四
〖梦与鬼交　三〗
《经》曰：心藏神，肝藏魂，肺藏魄，脾藏意。妇人七情内伤，亏损心脾，意欲不遂，神无所护，以致魂魄不宁，随神出入，故夜梦鬼交，昼则独悲独笑，宛有对忤，实自身神魂为病，非真有鬼邪干侵，而后若是也。当以养血安神为主，则鬼邪不驱而消灭矣。宜用归脾汤调辰砂、琥珀末服之，则志定神清，魂魄宁而无邪梦矣。
归脾汤　见月经门十四
〖炙脔　四〗
《千金方》云：咽中帖帖如有炙肉，吐之不出，吞之不下，即所谓咽中如有炙脔也。俗名梅核气。盖因内伤七情，外伤寒冷所致。惟《金匮》半夏厚朴汤为治此之神剂。
半夏厚朴汤　本门三
〖血风疮　五〗
妇人血风疮证，遍身起㾦㿔，如丹毒状，或痒或痛，搔之则成疮，由风湿血燥所致。法当养血。盖血和风灭而燥为润矣。
初起者宜加味逍遥散更加主地、黄连。如疮结痂而愈，复起白屑，肌肤强硬者，乃血少不润也，养荣汤主之。
加味逍遥散　见月经门十
人参养荣汤　见月经门二二
〖臁疮　六〗
妇人忧思郁慈，伤损肝脾，或饮食不调，损其胃气，则湿热下注，更被寒湿外侵，则必两臁生疮。外臁属足三阳经，其治易；内臁属足三阴经，每多难痊。不可不知。
初起红肿者，人参败毒散。溃后肿水淋漓者；补中益气汤，哺热者，真阴亏虚也，六味地黄丸。食少体倦，畏寒喜暖者，真阳不足也，八味地黄丸。
人参败毒散　见产后门四四
补中益气汤　见月经门四八
六味地黄丸　见月经门二五
八味地黄丸　见前阴门十
〖足跟痛　七〗
足跟乃督脉发源之地，足少阴肾经径过之所。若纵欲不禁，崩漏亡血，亏损三阴，虚热内起，以致足跟疼痛者，当以填补真阴为主，不得妄清其热也。治此者，宜大剂六味地黄汤峻补真水。若痛久不愈，肿溃流脓者，宜八珍汤之类，大补其气血，乃克有济也。
六味地黄汤　见月经门十五
八珍汤　见月经门二三

杂证门汇方  ***************************
●小柴胡汤　一
柴胡（三钱）　黄芩（二钱）　半夏（一钱五分）　炙草（一钱）　人参（一钱）　生姜（三片）　大枣（一枚）。
上锉，水煎服。依本方加生地、当归、丹皮尤妙。
●清热行血汤　二
桃仁（一钱）　红花（一钱）　丹皮　五灵脂　生地（各二钱）　甘草（五分）　穿山甲　赤芍（各一钱）。
上水煎服。
●半夏厚朴汤　三
半夏　厚朴　苏叶　茯苓（各二钱）。
上生姜煎眼。
