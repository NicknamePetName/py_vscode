

卷上  ——————————————————————————————————————————————————————————————————————————————————————————

第一章　辨孕第一  ***************************
二气相感，合而生神，两精相搏，聚而成形，阳奇而施，阴偶而承，阳施而静，阴承而动，静则阳凝，动则阴摄，动静互根，形神文倚，而孕以成，易曰：天地絪蕴，万物化生，男女搆精，万物化醇，故乾坤消息而变万类，日月运行而生寒暑，鸟兽草木昆虫鳞介之属，奠不附阴化阳，因气成质，其生虽不同，而所以生者一也，人为万物之灵，得天地之正，具五德之全，经纬蕃变，与上下参，男禀阳得乾道，女禀阴得坤道，乾主动而生静，坤主静而生动，乾动则阳施，坤静则阴承，阳生静则气化而神生。阴生动则精融而形成，神裕其始，而形要其终，故孕者始于神而终于形，生于阳而成千阴也，凡物生易而成难，未孕之先，脸两气相感，如磁引针，如芥黏珀，适然而合，其动以天，非阴阳离决，气惫精涸者，鲜不凝合，自然生化，绝无人功，既孕之后，积气成形，分别百体，营建藏府，条理络脉，灌改筋骨，阅三百馀日，乃成为人，日滋月遂，尽取给于母气，苟失其道，或生而不育，形体不具，气血薄弱，寿命夭折，譬之果实之属，风雪侵之，非立见萎落，即不适于口，故未孕之先，无俟人力，既孕之后，半由人功，摄养以安之，药物以助之，调其阴阳以煦之，绝其贼害以固面之，袪其疾痛以卫之，皆人力之所为也，古者妇人别立治法，以有月事产孕之异，而产孕尤重，盖产孕者生人之始，而保护又产孕之始也，愚者不察，或误孕为疾，而肆其攻击，或误疾为孕，而养虎贻患，小则伤体，大则伤生，深可悯焉，辨孕之法，素问曰：　阴搏阳别，谓之有子，又曰：足少阴脉动甚者，妊子也，脉经曰：脉滑疾而重，按之散者，胎己三月，脉重按之不散，但疾不滑者，五月也，又曰：三部浮沉正等，按之无绝者，妊也，千金方论曰：脉平而虚者，乳子法也，手少阴脉动甚者，妊子也，尺中之脉，按之不绝者，法妊娠也，诸家论脉，其说不一，要不外滑利和平，不偏不弊，所谓身有病而病脉，身无病而有病脉，为简而易明经闭吐逆，体怠恶食，而脉反平和，是有病而无病脉也，外无吐逆诸病，体旺如昔，而脉反滑利动疾，是无病而有病脉也，脉象微妙，骤不易知，差之亳釐，谬以千里善诊者，心领神会，毋事固执，斯为善懈，不欲执作，喜敢酸咸果实，多卧少起，气逆呕吐，由经血既闭，水渍于藏，藏气不喧，血脉不行，故有此候，察其候合其脉，孕之是非，无所遁矣，若兼有表里诸疾，脉不可辨，则别有验之之法，以雀脑芎藭一两、当归七钱为未，分二服，煮艾汤，或醇酒下之，二三时间，觉复中脐閒微动，即为有孕，或以醋艾汤畅半盏服之，有孕必大痛，无孕则否，妊娠四月，男女可分，脉法，左疾为男，右疾为女，左右俱疾，为产二子，左手沉实为男，右手浮大为女，左右俱沉实生二男，左右俱浮大生二女，左尺偏大为男，右尺偏大为女，左右尺俱大为产二子，又法，左尺中浮大者男，右尺中沉细者女，若脉不可知，则有辨法，令人按其腹，加覆杯者，男也，如肘项参差起者，女也，左乳房有核者男也，右乳房有核者女也，孕妇行坐，自后急呼之，左回首者男，右回首者女，盖左右者，阴阳之道路也，阳肠亲其左，阴亲其右，自然投託，各就其所，气血因之，故脉象应之，盛于左则左疾而大，盛于右则右疾而大，其有异孕。无所归属，则两者皆见，尺中者胜肾部也，肾主胞门，孕之所在，阳具于左，故浮大，阴具于右，故沉细也，男形常伏，女形常仰，故揣腹可知，乳为阴府，下通胞门，阴盛则结，各就其位，气血偏盛，则身有偏重，视其回首可知者，必慎护其重也，千金方又言男子左乳房结核者生男，右乳房结核者生女，妇有孕而验其夫，原其所始，理亦可通，而所以结核之故，终不可解矣。

第二章　养孕第一  ***************************
妊娠一月，名始胚，足厥阴脉养之，其经内属于肝，肝主筋及血，是时血行否涩，毋为力事，必令安静，嗜酸咸，食宜麦，毋食腥辛，若曾孕一月而堕者，宜预服补胎汤以养之。补胎汤　乾地黄（一两）、白术（一两）、生姜（一两）、防风（六钱）、大麦（二合）、乌梅（三合）、细辛（三钱）、吴茱萸（一合），八味以水三升，煮一升，分三服，热而渴者，去吴茱萸细辛，加括蒌根（三钱），见手金方。二月，名始膏，足少阳脉养之，其经内属于胆，主精，是时精成于胞里，若曾孕二月而堕者，宜预服黄连汤以养之。黄连汤，黄连（三钱）、人参（三钱）、吴菜萸（一合五勺）、生姜（一两）、生地黄（一两六钱）、共五味，以水三升煮一升，分四服，日一，若觉不安，加乌梅（三合），见千金方。三月，名始胞未，有定仪，见物而化，手心主脉养之，其经内属于心，当静谧以定心气，食穀宜稻，羹宜鱼，若曾孕三月而堕者，宜顶服茯神汤以养之茯神汤，茯神丹参龙骨（各三钱）、阿胶当归甘草人参（各一两）、大枣（二十一枚）、赤小豆（二十一枚）、九味，本三升，煮一升，分四服，七日后，更作腰痛者，加桑寄生（六钱），见千金方。四月，始受水精以成血脉，手少肠脉养之，其经内轮于三焦，是时形体已具，当盛其血气，以通耳目而行经络，若曾孕四月而堕者，宜预服菊花汤以养之。菊花汤，菊花如鸡子大（一把）、麦门冬（三合）、大枣（十二枚）、人参（五钱）、当归、甘草（各六钱）、阿胶（一两）、生姜（一两六钱），八味，以水三升，煮半内清酒一升，并胶，煎取一升，分二服，若受寒者，加麻黄，见千金方。五月，始受火精，以成其气，足大阴脉养之，其经内属于脾，是时四肢皆成，宜适饥饱，其食宜甘，羹宜牛羊，和以茱萸，养气以定五藏，若曾孕五月而堕者，宜预服安中汤以养之。安中汤，黄芩（三钱）、当归芎藭乾地黄人参（各六钱）、甘草芍药（各一两）、生姜（二两）、麦门冬（三合）、五味子（一合五芍）、大枣（三十五枚）、十二味，以水二升三合，清酒一升五合，煮取一升，分四服，日三夜一，七日后，更作。见千金方。六月，始受金精，以成其筋，足阳明脉养之，其经内属于胃，主口目，是时口目皆成，身欲微劳，以变腠理，筋以养其力，以坚背膂，若曾孕六月而堕者，宜预服麦门冬汤以养之。麦门冬汤，麦门冬（三合）、人参甘草黄芩（各六钱）、乾地黄（一两）、阿胶（一两三钱）、生姜（二两）、大枣（十五枚）、八味，以水二升三合，煮减半内清酒六合，并胶，煎一升，分三服，中间进糜粥，见千金方。七月，始受木精，以成其骨，手太阴脉养之，其经内属于肺，主皮毛，是时皮毛已成，宜劳身动作，以运血气，食穀宜粳稻，避寒就燥，以密腠理，以养骨而坚齿，若曾孕七月而堕者，宜预服葱白汤以养之。葱白汤，葱白长二寸者（十四茎）、麦冬（三合）、旋覆花（六勺）、黄芩（三钱）、人参（五钱）、甘草当归黄者（各一两）、阿胶（一两三钱）、生姜（二两六钱）、十味，水二升六合，煮减半，内清酒一升，及胶，煎一升馀，分四服，日一服，温进。见千金方。八月，始受土精，以成肤革，手阳明脉养之，其经内属于大肠，主九窍，是时九窍皆成，无使气极，以密腠理而泽颜色，若曾孕八月而堕者，宜预服芍叶汤以养之。芍药汤，芍药（一两三钱）、生姜（一两三钱）、厚朴（六钱）、甘草当归白术人参（各一两）、薤白（三合）、八味，以水一升六合，酒一升，煮一升，分三服，日一。见千金方。九月，始受石精，六府百节，莫不毕具，足少阴脉养之，其经内属于肾、主续缕，是时经脉续缕皆成，穀气人胃，母犯冷湿，饮宜醋食宜黍，缓带自持，以养毛发，致才力，若曾孕九月而堕者，宜顶服猪肾汤以养之。猪肾汤，猪肾（一具）、茯苓桑寄生乾姜乾地黄芎藭（各一两）、白术（一两三钱）、附子（三钱）、大豆（一合）、麦门冬（三合），十味，以水三升，煮肾令熟，去肾，纳诸药，煎取一升，分三服，日一，见千金方。十月，足太阳脉养之，其经内属于膀胱，五藏完备，六腑齐通，纳天地气于丹田，使关节人神皆备，待时而出，宜服滑药以速其生。（以上本徐之才说），若曾孕十月而不产者，宜预服八物汤。八物汤，人参（三钱）、白术（三钱）、茯苓（三钱）、甘草（一钱）、陈皮（二钱）、芎藭（一钱五分）、当归（三钱）、熟地黄（三钱）、白芍（一钱五分），共作一服，以水一升，煮四合，日一服。见万病回春。凡孕十月，三阴三阳，各养三十日，内输五精，外受五气，惟手少阴太阳不养，心为君主，统摄百脉，下主月水，上为乳汁，手太阳合之，故不专养，天气盛于东南，地气盛于西北，故万竹之生，始于东南，而成于西北，奏孕之脉，始于足厥阴，东方木生气之原也，继之以手心主，南方火长气育之也，继之以足大阴阳明，中央土，化气宣之也，继之以手太阴阳明，百方金，收气坚之也，继之以足少阴太阳，北方水，藏气成之也，天一生水，故始受水精，土载万物，故终受土精，气以顺养，精以逆受，相生无不及，相剋无太过，犹之四时递嬗，自春而夏，而长夏，而秋，而来而一岁成，五气互生，自木而火而土而金而水，而一人成，其理一也，孕之生也，阴阳相合，气含阴阳，则有清浊，清者浮升而善动，浊者沉浊而善静，动静相交，阳中之阴，沉而下降，阴中之阳，浮而上升，阳之升也，自东而南，阴之降也，自西而北，阳升于东，则魂具而化神，阴降于西，则魄藏而凝精，神化则气生，精凝则质结，故孕一月如露珠，太极也，阴阳之未判者也，二月如花蕊，太极生两仪也，阳升阴降，阴阳之己分者也，三月至五月，形体具而四肢成，阳自东而南，阴自西而北，五神既宅，四维乃张两仪生四象也，六月以后，筋骨皮毛九窍百节，无不毕具，阴阳交育，精气旋生，四象生八卦也，八卦上而天道备，十月尽而人道，具所调万物一太极，一物一太极也，知孕之所以生，则知所以养之之道矣，凡孕三月，体虚者宜常服滋生汤，滋生汤，熟地黄（三钱）、白芍甘草芎藭当归阿胶（各一钱）、黄芩（六分）、砂仁（一钱）、糯米（百粒），或参术养胎饮。参术养胎饮，人参（一钱）、白术（三钱）、茯苓（二钱）、甘草（八分炙）、归身白芍（各一钱五分）、阿胶（二钱）、陈皮（八分），体过实者，宜金匮当归散。金匮当归散，当归川芎藭黄芩白术白芍（各一两），治为末，每服一钱，百沸汤调下。见丹溪心法。挟寒者，宜加味保胎丸。减味保胎丸，白术熟地阿胶（各二两）、当归杜仲（各一两五钱）、川断川芎藭（各一两）、艾（五钱），八味，捣末杵枣为丸，每服五十丸。挟热者，宜黄芩散。黄芩散，黄芩（一钱），捣末，浓煎白术汤调下，日一，见丹溪心法。或芩术汤。芩术汤，黄芩（三钱）、白术（一钱五分），二味作一服，见丹溪心法。或白术丸。即前方十倍为丸，如桐子大日三十丸，见丹溪心法。将产体实而旺者，宜达生散以连之。达生散，大腹皮（二钱）、甘草（一钱五分）、当归白术白芍（各一钱）、人参陈皮紫苏枳壳砂仁（各五分）、青葱（五寸），十一味，作一剂，孕九月后服之，日一服体旺者，至产而止，见丹溪心法。凡孕，无论虚实，皆宜服便产方，三四月后，三十日服一剂，八九月，二十口服一剂将产之月，日一服之，是方制合精良，怒可增减俗傅谓宫中十二味，系明嘉靖间太医所作，如法服之，绝无难产之患，真良方也。便产方，当归（一钱五分）、芎藭（一钱三分）、厚朴（七分姜汁炒）、枳壳（六分炒）、兔丝子（二钱酒炒）、艾叶羌活（各五分）、贝母（一钱）、荆芥（八分）、黄耆（七分蜜炙）、白芍（一钱二分炒）、甘草（五分），水煎随宜服之。见保产辑要。

第三章　孕宜第三  ***************************
人有清浊厚薄之异，智愚善恶之殊，揆其所始，皆由袓气，祖气者先天之气也，气清则善，气浊则恶，清则圣哲，浊则昏愚，然而凶顽之质，亦生圣人贤哲之嗣，或多昏昧，何也是岂祖气之有所变易乎，盖生成有消息之理，长养寓补救之方也，凡物阳生而阴成，生人之切，禀气于父母，两气既合胚胎以凝，自此以往，日滋月遂，至于成人，皆由母气蕴为五神，发为五气，育为五精，结为五藏，开为五官，气以煦之，血以濡之，得其道则气厚而神清，失其道则气触而神昏，清则可以反浊，浊则可以害清，自然之理也，譬之稼穑，良莠不同，由于种之美恶，热使土瘠气薄，暘雨不时，灌溉失度，则虽美种，不如荑稗，土沃气厚，燥湿均平，种虽不良，亦必大熟故租气者，稼穑之种也，母气者土气也，气煦血濡者，暘雨也，摄养之道灌溉之力也。稼穑不能专恃天时，因有灌溉之法，生人不能专恃父气，必有补救之方，调之使均，摄之使平，反昧为哲，易浊为清，精微之道也，子居毋腹，以母气为气，以母血为血，母呼亦呼，母吸亦吸，善小生则气血清和而子性醇，恶心生则气血浑浊而子性劣，而母气之清浊善恶，又随时而迁，触物而变，非有一成不易之常，气主于心，心之神，主内而应外，外有所接，则神动而气随之，所接善则阳气动而为清，所接恶，则阴气动而为浊故妊子，之时必慎所感，人生而肖万物者，皆母之感而肖化也，古者妇人妊子，寝不侧，坐不边立不跸，不食邪味，割不正不食，席不正不坐，目不视邪色，耳不听淫声，则生子端正，才德过人，昔太任有身，能以胎教，乃生文王之圣，君子美之，（以上本列女传），故旧说谓受孕三月，逐物变化，使妊母常观犀象珠玉宝玩之物，礼乐钟磬俎豆之事，诵诗书箴诫，琴瑟咏歌，欲得贤人长者，论述古今思孝之事，盛德大业之人，则生子多男，气正而质纯，贤良而寿考，亦不过欲和其心志，绝其嗜欲，使心静于内，虑谧于中，清气充满，浊气自消，即胎教之道也，夫草木之生，其形色臭味，皆秉天理自然之化，而何以迁地则形色皆殊，而技者又有栽种灌溉之法，可以转白为赤，易苦为甘，草木尚然，况人之至灵者乎，至男女之分，定于祖气，未人力所能转移，旧有转女为男之法，如繫弓弩弦（千金方取弓孥弦臂或繫腰下百一枚绛囊盛带左日后仍去之）佩雄黄（千金方雄黄一两绛囊盛带之），置斧牀下（千金方以斧一柄置妊母床下刃向上勿令人知），或验或否，会其适然，然亦可以袪邪辟恶，以卫阳气，无损于事，若欲服药物以改之，无是理也，妊母常食松子，令子坚实，常食砂仁，可今速产，达生编云，常以麻子油和腐皮食，可令滑胎，又云，始觉有妊，以布一幅横束之，上紧下宽，至临产始去，可今易生，盖使腹中偪窄，胎不上长，乍去则骤宽，产时便刹故也，大凡摄养之道，在善调其心气，此非医者所能为，夫生子不善，人之所恶，人之不善，虽由习欲，实本性生，孔子曰：惟上知与下愚不移，推原其故，皆由未生以前理徽而显，事小而大，在智者心知其意，而变通之，教于已生之后，莫若教于未生之时，以可为者实之人，以不可为者听之天，是亦为人父母者，所当究也。

第四章　孕忌第四  ***************************
生人诞育，天理自然，阴阳滋化，本无灾害，而每有孕而不固，固而不育，育而辄夭者，岂生化之理，有所异哉摄养有乖，逆其叙生之道也，古者妇人有孕，即退居别室，谨持胎教，故弥月而生，无灾无害，今人不然，或有孕而不知，不事养护，其知者，又不知所忌，不慎起居，劳役失宜，举止违理，欲其无患，不亦难乎，夫人有富贵食　贱之异，而诞育则皆同，而产孕之变，多起于富贵之家，人与禽兽，各禀气血以生，而禽兽之生，初无堕落难产之患，岂非嗜欲有多寡之异，生理有顺逆之分乎，怀孕之后，首忌交合，盖阴气动而外泄，则分其养孕之力，而扰其固孕之权，且火动于内，营血不安，神魂不密，形体劳乏筋脉震惊，动而漏下，半产难产，生子多疾而夭，淫浊而钝，甚至孕犹未固，辄动而堕之，一再堕后，胞室寒滑随孕随堕，终身无子而不自知，亦可慨矣，居处动作，最易损伤，起于细微，人所不觉，体候虚羸者，尤宜慎之，毋登高，毋作力，毋疾行，毋侧坐，毋曲腰，毋跛倚，毋高处取物，毋向非常处大小便，毋久立，毋久坐，毋久卧，毋犯寒热，毋冒霜雪露雾，暴雨酷日，烈风疾雷，毋视日月薄蚀，虹霓星变，毋观土木工作，及怪兽异鸟奇诡之物，毋入神庙寺院。睹狰狞险恶之状，一举一动必谨饬之，五志之发，鲜能和平，而产孕最宜调摄，孕藉母气以生，呼吸相通，喜怒相应，一有偏倚，即至子疾，宜和其心志，毋暴喜，毋过思，毋怒，毋恐，毋悲，毋忧虑，毋郁结，颜无忤色，口无恶声，心无杂念使血气和平，德性凝定，不特孕安且生子英贤，无疾而寿矣立饮食，则以冲和澹泊为正，节厚味禁腥浊，毋饮醇酒，毋食异味，千金方云，食山羊令子多疾，食兔令子缺脣，食犬肉令子无声，食桑椹鸭卵令子侧出心寒，食雀令子性淫，食虌令子项短，食姜芽令子多指，鸡合糯米食，令子生寸白虫，鸡及乾鲤鱼食，令子生疮，食鲜菌今子惊风，食水浆令胎绝，食骡马驴肉无鳞鱼螃蟹，皆令难产，食薏苡苋拲蒜葱麦芽，皆令堕胎，其药味则宜和乎调摄，毋犯金石，毋近毒药，大热大燥，大攻大表，大寒大凉，走窜迅疾泄利之品，咸宜禁止，即需施用宜详酌而慎处之，凡妊娠起居饮食，惟以和平为上，不可太逸逸则气滞，不可太劳，劳则气衰，五月以前宜逸，五月以后宜劳，冬毋太温，夏毋太凉，食毋过饱，饮毋过多，养孕之经，不可灸刺，无故不宜服药，调之摄之，务使无偏，则得之矣。

第五章　孕疾第五  ***************************
妊娠诸疾，与常人殊故治法亦异，子居母腹，藉母气固之，母气不顺子不得安，必有墯落之患，子气既损，母气亦伤，治之者，或仅护胎孕，不敢攻疾，或亟于治疾，不顾子气，致子毋交损，大小殒亡，惨烈之祸，于此为甚，素问曰：妇人重身，毒之何如，曰：有故无殒，亦无殒也，大积大聚，可犯之也，衰其大半而止，夫大积大聚，病之重者，苟不亟治，立见危迫，故必毒之，使邪去而孕安，然恐药势太过，正气易伤，故衰其大半，即止不治，古人立法，动出万全，不可不究也。怀妊之后，必患恶阻，恶阻者，谓恶心阻其饮食也，由于经脉既闭，藏气不宣，津液停淤，水湿为患，故其候四肢沉重，恶食呕吐偏嗜一物，头痛眩晕多卧少起，若面色如故，脉象和平此不须医，但调其饮食，适其寒温，缓缓可愈，其甚者大呕吐血，食饮不下，寒热往来，心中愦闷恶闻食臭，肢节疼痛，疲怠自汗，色萎肢瘦，势若危殆，或施治不善，逆其胎气，致暴作吐下困顿欲绝，则宜服橘皮茯苓汤。橘皮茯苓汤，橘皮（一钱）、茯苓（二钱）、苏梗（八分）、归身（一钱五分）、白芍（一钱五分炒）、砂仁（五分）、生姜（捣去汁三钱）、青竹茹（八分）、炙甘草（五分），作一服。三四服不愈，宜半夏茯苓汤，三五服必愈。半夏茯苓汤，半夏茯苓（各三钱）、乾地黄生姜（各二钱五分）、橘皮旋覆花细辛人参甘药芎藭桔梗甘草（各一钱七分），十二味，以水三升，煮取一升，分三服，若客热烦渴，去细辛，加前胡知母（各一钱七分），若冷痢者，去乾地黄加桂心（一钱七分）、熬服后，忌生冷醋滑油腻等物，见千金方。妊娠伤寒，以安胎为主，无犯胃气，不可妄汗吐下，泄利小便，其候轻者，头痛烦热，宜芎苏饮。芎苏饮，芎穷紫苏叶白芍药白术麦门冬陈皮乾葛（各一钱）、甘草（五分）、生姜（三片）、葱白（三茎），十味，作一服，见东医宝鉴，甚者，壮热不解，欲汗之，宜葱白汤。葱白汤，慈白（十茎）、生姜（六钱），二味、以水一升，煮五合，作二服。见千金方。不解，宜拭身法。拭身法，麻黄（二两六钱）、竹叶（三合）、石膏（一升为末），三味，以水二升六合，煮取一升去滓，冷拭身体，以故布掩头额心胸，燥则易之，见千金方，热病者，宜豆豉汤。豆豉汤，豆豉（三合）、葱白（一两六钱），二味，以水二升，煮一升分三服，取汗，见千金方。大烦热，宜葛根汁饮解之。葛根汁饮，葛根汁（六合），分三服，间四刻许，进一服，见千金方。皆须用固孕法，以安其孕。固孕法，取虌中黄土，水和涂脐，乾复涂之，见千金方。又方，萍朴硝大黄蛤粉蓝根等分贴脐上，见得效方。妊娠烦懑闷瞀，谓之子烦此由痰湿堙郁，热气薰蒸，上焦之气，不得流畅，热郁过甚，则胎动漏下，宜竹沥汤。竹沥汤，竹沥（三合）、麦门冬防风黄芩茯苓（各一两），五味，以水一升，煮六合，分三服，日一，见千金方。中风口噤，项背强直，筋脉拘挛发搐不止，痰盛昏迷或时作时止，名曰子癎，宜四物汤，量加驱风逐饮之药，甚则宜羚羊角汤。羚羊角汤，羚羊角（镑）、枣仁独活五加皮（各一钱二分）、防风薏苡仁当归芎藭茯神杏仁（各七分）、甘草木香（各五分）、生姜（三片），作一服。见医学正传　若因冬月，外感风寒，壅于肺络，内风煽炽，故痰气升逆，昏迷不醒，手足筋脉拘挛，右手脉闭，左手脉数而濇，妊娠已七八月之间，症属子癎先用开肺气清肝风之品以救之，宜钩籐生地竹沥饮。钩籐生地竹沥饮，钩籐（三钱后入）、大生地（三钱酒炙）、炒当归（三钱）、炒白芍（二钱）、明天麻（一钱煨）、川芎（一钱五分）、川贝母（一钱去心）、制半夏（一钱五分）、苏梗（一钱）、陈皮（八分）、川朴（七分姜汁炒）、桔梗（二钱）、竹沥三茶匙冲服，一剂不效，再服一剂。若服前方，拘挛发搐减轻，痰去人稍明白者，用滋木清热以息风，宜竹茹阿胶汤。竹茹阿胶汤，青竹茹（姜汁浸二钱）、阿胶（蛤粉炒二钱）、炒当归（三钱）、黑山栀（八分）、大生地（四钱）、生白芍（二钱）、川芎（一钱）、明天麻（一钱煨）、石决明（三钱煅）、陈皮（八分）、焦术（二钱），右十一味，为一剂。水肿胀满，谓之子肿，其候或遍身浮壮，或手足挛肿，或肚腹壅大，高过心胸，气逆喘急，甚则损胎，此因水气过甚，正气不化，溢于皮肉，轻者产后即愈，不必施治，甚者宜鲤鱼汤。鲤鱼汤，鲤鱼一头（重十两）、白术生姜（各一两六钱）、芍药当归（各一两）、茯苓（一两三钱），六味，以水四升，煮鱼熟澄清，取二升六合内药，煎取一升，分三服，见千金方。或苓术汤。苓术汤，茯苓白术（各一两三钱）、黄芩杏仁（各一两）、旋覆花（三钱），五味，以水二升，煮八合，分三服，见千金方。小水淋痛，谓之子淋，此由下焦气化壅闭不行，故水道不刹，郁而为痛，宜葵子散解之。葵子散，冬葵子赤茯苓各等分为末，每服二钱，米饮调下，见金匮要略。若使闭不通者，谓之转胞，乃胎气陷下，壅遏过甚气道梗阻，故水不得通，虚人多有之宜参术饮。参术饮，人参白术半夏陈皮芎藭当归芍葵药地黄（各一钱）。甘草（五分）、生姜（三片），作一剂，服后探吐之。见丹溪心　法，甚者宜肾气丸。肾气丸，熟地（八两）、山茱萸（四两）、山药（四两）、丹皮（三两）、茯苓（三两）、泽泻（三两）、附子（一两制）、肉桂（一两），丸如桐子大每服十王九米饮下，见金匮要略。若遗溺者，白薇散主之。白薇散，白薇芍药各等分为末，酒服一钱，见千金方。久嗽不止，谓之子嗽，此外感风寒也，甚则动胎，宜百合汤。百合汤，百合（三钱）、紫苑（一钱）、贝母（一钱）、白芍（一钱五分）、当归（一钱五分）、前胡（五分）、茯苓（二钱）、桔梗（一钱五分）、苏叶（五分），九味，作一服。下痢赤白，谓之子痢，其候腹中疼痛，里急后重，不得以寻常治法施之，宜薤白饮。薤白饮，薤白（三合）、石榴皮黄连各（六钱）、阿胶（一两）、地榆（一两炙），以水二升，煮六合分三服，见千金方。若注下不止，宜胶艾汤。胶艾汤，阿胶艾叶石榴皮各（六钱五分），以水二升，煮六合分三服见千金方。若下脓血，宜白术汤。白术汤，白术当归黄芩各（三钱），作一服，见医学正传。寒热往来，一日一作，或间日一作，若有定期，谓之子疟，发当夏秋，宜香薷保安汤。香薷保安汤，香薷（八分）、柴胡羌活各（五分）、陈皮（六分）、白术（二钱）、黄芩（一钱）、炙甘草（四分）、当归（一钱五分）、生姜（一片）、枣（二枚），作一服。在冬春，宜驱邪汤。驱邪汤，白术藿香砂仁茯苓（各一钱）、橘红草果（各八分）、甘草（五分）、姜（三片），作一服，见丹溪心法。胸满腹胀，气逆上千，谓之子悬，此由中焦气结之故，多得之愤郁惊惶，宜紫苏饮。紫苏饮，紫苏叶（一钱五分）、人参大腹皮芎藭陈皮白芍当归各（一钱）、甘草（五分）、姜（三片）、葱（三茎），作一服。或葱白汤。葱白汤，葱白（二十茎），以水一升五合，于银石器内，煮取半升，顿服，并食葱，见妇人良方。若心痛者，宜竹皮汤。竹皮汤，青竹皮（三合），以酒六合，煮三两沸，顿服，见千金方。腹痛者，宜芩术汤。芩术汤，黄芩（一两）、芍药（一两三钱）、白术（六两），以水二升，煮取一升，分三服，见千金方。腰痛者，大豆酒主之。大豆酒，大豆（三合），以酒三升，煮取六合，顿服，见千金方。妊娠下血，谓之漏胞，甚则崩决不止，阴气不固，热动于内，伤其脉络，故营血内溢，血尽则死，宜地黄饮。地黄饮，生地黄（二两六钱），清酒一升，煮三沸，去滓，频频服之或入鸡血少许，见千金方。或地黄散。地黄散，乾地黄捣末，酒服三指撮许，三服搓，见千金方。若胎动不安，腹痛绕脐，腰背皆痛，卒有所下或叫号口噤，四肢厥冷者，宜艾叶汤。艾叶汤，艾叶阿胶芎藭当归（各一两）、甘草（六钱），以水二升六合，煮一升，分三服，见千金方。若因交合而动胎者，宜八物胶艾汤。八物胶艾汤，人参白术茯苓（各二钱）、芎藭（一钱五分）、当归（一钱五分）、白芍（二钱）、乾地黄（三钱）、阿胶（二钱）、艾叶（八分），见医学入门。因饮酒而伤者，宜黄芩汤。黄芩汤，黄芩白术当归砂仁（各一钱），作一服，日二，见得效方，因喜怒而伤者，宜佛手散。佛手散，当归（五钱）、川芎藭（三钱），作一服，丹溪心法，因郁闷而伤者，宜葱白汤，见前子悬下。因劳役而伤者，宜安脉汤。安脉汤，人参白术（各二钱）、当归（一钱五分）、阿胶（三钱）、炙甘草陈皮（各五分）、芎藭（一钱）、兔丝子黄耆（各一钱五分）、杜仲（二钱），因跌堕而伤者，宜续杜丸。续杜丸，续断杜仲（各二两），枣肉捣为丸，如梧桐子大，每服五十丸，米饮下，见医学入门。若腰痛损伤，下血不止，宜马通汤。马通汤，马通汁（三合）、乾地黄阿胶（各一两三钱）、当归文叶（各一两），以水一升六合，煮取八合，内马通汁，及胶合烊，分三服，见千金方。若胎奔上抢心危急之候，宜艾叶地黄汤。艾叶地黄汤，艾叶（一两）、阿胶芎藭芍药甘草当归（各六钱）、乾地黄（一两参钱），以水一升六合，煮取一升，内好酒一升，内胶令消，分三服，见千金方。甚者，血从口出，逆不得息，宜蟹爪汤。蟹爪汤，蟹爪（三合）、甘草桂心（各三钱）、阿胶（六钱），以东流水三升，煮一升，内胶分二服，口噤不能服者，格口灌之，药下便活也，生胎即安，死胎即下，见千金方。若因毒药攻胎，胎动欲堕，血逆冲心，闷乱喘促，大汗不止者，宜白扁豆散，以解其毒。白扁豆散，白扁豆为末，新汲水调下二三钱，口噤者斡开灌之，见得效方若因高取物，胞系有伤儿啼腹中，则令妊母曲身，向地拾物，须臾即止。若腹中作钟鸣声者，取鼠穴中土噙之。八九月瘖不能言者，不须治之产后即愈。凡胎动，无故而动，及体素羸弱者，乃冲任脉虚不得固摄，当大补之腹痛者，宜行其气，损伤者，宜行其血，馀各因共所由治之。未及期而产，谓之半产即堕胎也，损气耗血，甚于正产，二三月犹轻，六七月为长重，譬之果未熟而强摘之，其根蒂必伤也故凡半产，当与正产同其调养，而尤加意焉，宜因其所伤而补益之，以善其后，前列诸法，皆可参用，若轻易视之，则一次半产，后遂习以为常，不得谓非失治之过也，半产后，治疾之法，与正产稍异，盖正产恶露多，半产恶露少也，若有肢痛等疾，宜温补之逐瘀破血之药，用宜审察，若数日后大热而渴，面红眼赤，欲饮凉水，昼夜不息，此大虚也，寒凉下咽，即死不治，宜当归补血汤。当归补血汤，黄耆（一两）、当归（二钱），水煎作一服，见内外伤辨，若血崩不止者，宜摄阴汤。摄阴汤，黄耆（五钱）、阿胶（三钱）、归身（二钱）、白术（二钱）、甘草（二分炙）、稷榈皮（一钱炙）、乌贼骨（一钱五分炙）、荆芥（一钱炒），其他诸症，并详正产，相时度势，消急用之，未可拘泥为也。


卷下  ——————————————————————————————————————————————————————————————————————————————————————————

第六章　辨产第六  ***************************
孕满十月，待时而生自然之道，无所勉强，而世俗不察，或未产而强速之，致有横逆之变，推其故，由于未明其理，不辨其候而然，故初觉腹痛，遂谓欲生，稍事迟延，遂谓难产，方药以攻之，非法以扰之，使气卒神乱，子母俱死，富室巨家，其弊尤多，本安也而自危之，本生也而自杀之，可悯也已，辨产之法，脉经曰：　娠妇月满，则脉离经，离经者，难经所调一呼三至，曰离经，一呼一至，亦曰离经也，又曰尺脉转急如切摆转珠者，欲产也千金方论曰：将产者离经，离经者其脉浮，朱彦修曰：离经六至，沉细而滑，按切绳转珠，动疾之象，即一呼三至之义，一呼三至一吸三至，呼吸定息，脉七至，闰以太息，脉八至，疾之甚也，朱说与千金方不同，当以难经脉经为正要之胎动欲产，无论浮沉迟速，皆有动象，无动象者，非正产也。正产腹痛，必连腰及脐，或牵引脊背，胎气陷下，或目中生火，毂道挺迸，浆血下后，腹痛愈紧，乃为欲生，若渐痛渐缓，或乍紧乍慢，即浆血交下，皆非正生，达生编言试痛正产之辨，误以试痛为正产之害，推勘极精，多可采者，达生编云，初觉腹痛，第一以忍痛为主，无论为正产，为试痛，痛久自生，更宜养神惜力、以安睡为妙不可轻易临盆，盖子居母腹，端坐不动，至生时转身向下，妊母安卧，腹中不至偪窄，易于转身，若未及转身，遂使坐草，则婴儿难于转运，复用力以注之，则足先出而成逆产，转身未定，用力逼之，则手先出而为横生，或首骨偏碍而为偏产，种种弊端，皆基于欲速之故，故临盆以缓为正，即使过迟，亦无妨碍也，又曰：孕至八九月，或妊母有火，起居不时，令孕不安因而作痛，所谓试痛也，但须照常眠食，甚则服安胎药一二剂即止，若误作欲产，遽令坐草，即使勉强能生，母气必损，子亦多夭犹之剖卵出雏，裂茧取蛹，安望生耶，又曰：　腹痛有感寒伤食之候，亦宜辨别，伤食者，当脐而痛，手按转加，或脐旁如有膹起者，不连腰及脊，寒痛多在脐下，绵绵延延，无所增减得缓少安也，凡此皆极言欲连之害，而归于辨产未明，盖妊母多畏难产而欲速产者，在主者察脉晰理，明辨而调摄之，事常而易变，苟不慎察，戕害生命，亦非俯育之道，慎毋谓闱房琐屑之事，非丈夫所宜知，而忽略视之也。

第七章　产戒第七  ***************************
产育顺事，而俗人多扰乱之，致反顺为逆，此虽习俗使然，亦不知之过也辑产时，所当戒者著于篇，使览者凛焉。妊母将产，率多疑惧，腹痛紧急，气血下注，神不能安，易于惊惶，初次产育，尤为易扰，而不知者稍有不顺，辄恐惧无主，大事张皇，致妊母心乱神散，气惫而逆，气逆则血涌，气惫则力衰，婴儿之生，虽自能转动，亦藉母气助之，气逆力衰，何以能下惟宜温慰妊母，使勿惊疑，即有不顺，勿使知觉，俾心定气凝，神安力旺，无论本属顺生，即遇恶候，亦可反逆为顺也。千金方论云，产事虽系秽恶，然不得令死丧活秽之人视之，犯者多致难产，又忌多人瞻视，惟得一二人在室，产后乃可告人，亦以人弃则易于惊扰，致妊母心神不定故也。室中宜适温凉，夏暑过甚，勿掩门户，以器贮新波水石许，置室中，以辟热气，免致昏晕，天寒宜置火暖之，母得大炽，令火气熏灼，室中人毋大声毋多语毋差咨太息，毋许骇，毋叱吒，毋祈神问卜，宜安静如常。妊母宜惜力，宜安卧，卧宜正不可左右，毋摩腹，毋按腰，毋妄动，毋轻坐草，初产及天寒尤，忌美其饮食，频频与之，若虚羸者，不能多食，以糜粥杂人参末饮之，毋乱服方药，毋轻试异术，必辨明正产，胞水已下，交骨不开，或支骨已开，而子久不下，择平和之药，稍稍助之，要之产前调摄既善，亦无须此。接儿老妪，俗谓稳婆，宜预择委善者用之，盖隐曲之事，非此辈不能为，而愚蠢奸狡之辈，或妄为动作，故事恐吓，戕人性命，以炫己之术，不可不慎，大率以年老为佳，盖年老则历事多而性稍醇也。产后勿问男女，须收拾既定，然后告人，世有急于求嗣者，堕地得男，而产母暴喜，遂致昏晕，得女则产母不悦，家人又从旁懊恼之，致有郁厥血逆之患，宜豫防也。大凡产厄，误于张皇者半，误于怠悠者亦半，产育固生人常事，热苟主者不察，而漫然听之，则产母无主而惊疑，为害亦大，往见拘迂者，矫张皇之弊，谓婴儿可以自由，众藉乎人因闭门安卧，勿令人知，而产母体素羸弱，气血虚少又性衣矫怯，不能忍痛曲腰护之，偏倚妨之，转辗欹仄，致婴儿不得转动，交骨不得开张，气血下注，久无泄路，势必逆而上行，一日之间，而子母俱死，如此者，何啻无故而自杀之哉，此皆不明其理，不究其道，愚而自用，残贼人伦，夫产孕者，生生之本，天理之原，似续攸关，断宜详慎也。

第八章　用药第八  ***************************
产时用药，有二弊焉，方伎之士，多取速效，肆用峻利之药，以炫己之术，其效者，药甫入口，而难产即下，众人骇服，推为神奇，而不知一时便利，子母大伤，至产后发疾，遂至不起，婴儿或坠地不举，或举而辄夭，而又委之天命，归咎后医，日杀生命而人莫之知，深可痛惜，古方如兔脑鼠肾蛇蜕回生诸药，只堪备至急之用，安可妄试，尤有甚者，挟不经之术，无稽之方转韩传布，谬为仙授，乘人之急，以胁人之利，功则归己，过则归人，世俗愦愦，多为所愚，不可譬晓，此一弊也，而矫其弊者，遂谓产孕本无须用药，常变顺逆，悉静而听之于天，斯言诚善热，必自怀妊至临孕，摄养无乖，然后可也，苟或不善，即可反顺为逆，而仍执勿药之说以自愚，是何异未能辟穀，而谓人可勿食耶，此二弊也，且天下亦或有生而难产者，或未孕之先，即有宿疾，或气血羸弱，骨格繁密脉络坚致，皆令难产，亦藉临时药力以扶助之，但宜斟酌尽善，择平和之命，醇正之法，相不得不用之时，而后用之如加味芎归汤，佛手散，味和而力厚，气平而效速，斯为善也。加味芎归汤，当归（一两）、川芎（七钱）、龟板（手大一片醋炙研）、妇人发（如鸡卵大一枚瓦上熔存性），水一升，煎四合服之见医学入门。佛手散，当归（五钱）、川芎（三钱），作一服，见丹溪心法。富贵之家，产后必服人参，而致死者多，矫其弊者，并倡产后无补益之说，而致死者亦多，盖不明其理，左右皆误夫产后诸疾，多出于虚，人参非不可用，而用之亦自有法，得其法，益身而却疾，不得其法，致疾而促生，不可不辨，服参之法，在子方坠地，参已入口，一刻之间，过此一刻，便不可服，盖产时气血下注，上中二焦，尽属虚寒，产后气复上行，下焦恶血填凑，血道梗塞，气道亦滞，骤加补中之药，血道未开，气道益阻，遂有恶露不行，瘀血上逆之患，若当儿甫坠地，一刻之间，气血犹未上行，藏府空虚，脉络困乏，人参入腹，甘温之性，宅中土而运脾精，辅正气而逐恶血，洒播精微，灌溉经脉，气强则行速，脉润则道通，恶露顺下，乳汁通流焉有他患且新产之后，百脉皆动而下行，自下而上，淤浊者去，精华者留，有更薪之象，妇人宿疾，多在血内，平时所不能除者，此时可以除之，却病益身，非妄说也。凡欲服参者，将产时即宜制就，汁宜浓厚，可以一饮而尽，（或以人参一二钱研为末另以钱煮汁调服）令一人司之，俟儿首既出，即与服之，参尽而儿适堕地，乃为合法，苟失其法，为害非小，而复归咎于参之不可用，岂不谬哉。产时应变，皆仓卒之际，所有药物，亦宜豫筹，有备无患，不可渴而掘井，鬬而铸兵也。

第九章　应变第九  ***************************
产育本顺事，不幸而至于逆，变起仓卒，安危系于片时，亦人生至急之事，极难之治也，应变之术，宜切究焉，凡产之变有五，曰横产，曰逆产，曰偏产，曰碍产，曰盘肠产。横产者，儿横腹中，手臂先出，治法令产母仰卧，嘱收生妪，徐徐推儿下身，令宜上以手中指，摩其肩，推上而正之，又以手摩其耳，令头正自生，或以小针刺儿手，入一半分，徐徐送入，不入以盐涂之。逆产者，儿未转身两足先出，以盐涂儿足心，针刺如上去，或以爪搔之，并以盐摩母腹，儿得痛痒，惊缩而转，自当回顺。偏产者，产时儿首偏柱一傍，虽近产门只露额角，终不得下，治法，令收生妪，以手徐徐正其头，若因脑骨偏柱穀道，当以绵衣炙火令热，裹手于穀道外，徐徐推之，俟正，然后坐草，若产时儿不向产门，宜趋穀道者，宜热盐令热，以紬裹于穀道外熨之。碍产者，儿首正抵产门，久而不下，此必转身时，脐带攀挂儿项，或肩，当急令安卧，令收生妪，推儿近上，徐徐通手，以中指按儿两肩，理脱之，然后坐草，盖此候最为险恶，慎毋轻易用力，若缠绕于项，复用力以注之，则其缠愈紧，致子死腹，中不可不慎，凡横逆诸产，加法拯救，皆宜内服加味芎归汤，佛手散（加味芎归汤见用药篇佛手散见孕疾篇）以助之，若不能用法，但令静心安卧，服前药一二剂，亦效。盘肠产，子肠先出，儿即随下，或肠随儿下，此由下焦素虚，不得收摄气血下注，无以固之，或用力太过，一次如此，凡产皆然，宜以温汤润之，温谕产毋勿令惊慌，以好醋半盏，新汲水如醋十之七，调和，骤噀产母面，或背，三噀则收或以磨刀水微润肠，煎磁石汤一盏饮之，或以萆麻子捣敷产母顶心，视收入，速洗去，迟则为害，内宜服补益升提之药，慎謢其肠勿令见风，若遭风侵，多有不能收入者，产时交骨不开，最为恶候，此由阴气大虚，血液衰少，宜加味芎归汤，甚者加肉桂少许。子死腹中，其候心腹胀闷，重坠异常，产母面赤舌青，指甲皆青，或口出恶臭者是也，若面舌唇口俱青，口沫出者，子母俱死，面青舌赤者，母死子生宜佛手散，或乎胃散。平胃散，苍术厚朴（姜汁炒）、陈皮（各三钱）、甘草（一钱二分），水煎加朴硝（二钱）化服，其效颇速。或蟹爪汤。蟹爪汤，蟹爪（一升）、甘草（一尺）、阿胶（一两），以东流，水三升煮蟹爪甘草，得一升，去滓内胶令烊，分二服，见千金方。若双胎一死一生者，服之能令生者安而死者出，若乾燥著脊不能下者，宜葵子汤，脂蜜酒，以滑之。葵子汤，葵子（三合）、阿胶（一两六钱），以水一升六合，煮六合顿服，未效，再作一服，见千金方。脂蜜酒，猪脂白蜜（各三合）、醇酒（六合），合煎取六合，分二服，见妇人良方，按无猪脂以麻子油易之，亦可。又治双胎一死一生者，先生一胎，腹中尚有一胎不下，或手先出，将手推入，或足又出，推之不入，生至三日，儿足不动，知胎死，三日中服催生方，葵子汤，加味芎归汤，皆不效，产妇腹不痛，不起阵，房内夏宜凉，冬宜煖，室中一二人宜寂静切不可惊慌，不要亲戚来看来问，以安产妇之心，若旁人惊慌，言语张皇，产妇闻之心慌则生恐惧，必至误事，凡危急之际，更宜安静用药，非土牛膝葵子汤，不能下也土牛膝冬葵子汤，土牛膝（五钱）、冬葵子（一两），二味，宜买三服，用灌三个盛药煎好，一刻时候，连服三剂，死胎即下，何以要用三剂，一刻时候连服者，若服一剂，产妇腹痛一阵，即止，死胎送不下来，连服三剂，腹痛紧而血来猛，产门即开，将死胎送下，胞衣随胎而出矣，因经验用药如此，故注明以救危急之症也。产时用力太过，水衣早破，浆水尽下，产户乾涩，或坐草日久，为风所久，因而肿胀，多致难产，或产时子忽不动，是妊母力乏之故，勿误为死，肆用攻逐，皆宜加味芎归汤（见前方）。产时，妊母忽猝然气痿晕绝，目翻口噤面忽唇青，口沫流出，子母俱殒若，若两颧微见红色，子死母生，此至危之候，宜霹雳丹救之。霹雳丹，蛇蜕一条蚕退纸并烧存性（各用两钱），男子头发烧灰，路旁左足草鞋烧存性（各用一分）、乳香（五分）、黑铅（二钱五分）、水银（七分五釐），以铅和水银，入锅中火上鎔化，结如砂子研治为末，和诸药，以蘝猪心血和丸，如梧桐子大，金箔为衣，每用三丸，流水下，或煎化灌之，见医学入门。婴儿既生，胞衣不下，亦多危险，达生编云，用力太早，交骨强开，儿甫出而骨即随闭，以致不下，急宜断脐带，以麻线将脐带繫紧，又双折之，再繫一道，勿令风入，以轻物坠之，但令产母安心定气，稍迟当痿而下，慎勿令收生妪，妄用手取，致损及脏腑，因成恶疾，若血流入衣中，为血所胀，致不得下，腹中胀满上冲心胸，疼痛筋急者，宜佛手散（方见前）。若以手按之，痛猾缓者，此气虚也，宜益母汤。益母汤，益母草（一两），酒煎，加童便一杯服之，见达生编。若危者，宜牛膝汤。牛膝汤，滑石（二钱研末）、木通当归牛膝瞿麦（各一钱五分）、冬葵子（二钱），共作一服，见局方。若急上抢心者，或死胎上抢心者，宜用熨法。熨法，取蚁垤土一升，熬热，囊盛熨心下，令不得上，见千金方。若轻者，以草纸烧烟，熏产母之鼻，令纳气即下，或以发入口作呕，亦佳千金方，载产时穰法，虽未明其理，而颇有效验，并附著以备用，凡欲产宜脱寻常所著衣，笼宵头及窟口，令至密，即易生，若逆生者，以手中指取釜底墨实儿足下，作X形，即顺生，或书父名于足心，或以车辖脂如上法书画，若胞衣不下，取夫内衣盖井上，即出，本草载临产取赤马皮铺身下，又以海马石燕两手持之，皆今速产云。凡应变皆以凝神息虑为主，毋得张皇以扰产母，心欲细而定智欲敏而速，法欲简而捷药欲峻而安，毋取劫功毋贻后患，凡遇危急，无不皆然，不特产孕之一端也。

第十章　调摄第十  ***************************
产后调摄，最宜详慎，盖产后气血虚少，络脉空乏，肢节懈怠，腠理开张，皮毛不实，营卫不固，血道易塞，气道易滞，故致疾之易，而去疾之难，莫甚于此，产后致疾皆起于纤细易忽之间，其源甚微，其发至钜，闱房琐屑之事，主者所不及检，医书所不能详，不识避忌，不知防范，或致疾而终身不愈，或疾作而危在片时，往见一妇，产时至速，不及告人，遂产于地，产后人知，始扶卧于榻三日后，大热不止，医以为血淤也，而以桃仁承气投之，数日而死，一时不谨，为害如此，况其大焉者乎，故善调摄者，不使致疾，并可去宿患之疾，不可不知也。凡产后，产母勿令安卧，宜以高枕倚之，膝宜竖起，勿得伸直，须闭口静神，勿令熟睡，历十二时，乃可安卧，少须八九时，若倦怠者，宜频频呼之，常今欲醒，亦毋高声急语致使惊恐，盖产后气血上行，若遽令安睡，则气逆而血壅，多致昏晕，必豫防之，膝宜竖者，膝伸则筋骨内掩，恐碍恶露也。婴儿坠地，即取铁秤锤或石子入火烧红，以醋向产母焠之，使气入鼻，不特可以辟秽，且能收敛神气，散解恶血，以杜血晕，或日焠一二次，三日后止，更佳室中宜避风，丝毫罅隙，必掩塞之，宜适温凉毋犯寒暑，将寒即衣，骤煖毋易，夏虽大暑，勿得解衣，毋浴毋以扇招风，宁失过煖，毋失过寒。产后宜益甘草煮汁，和童便服之，或和清酒日三五服，三日而止，自产之次日始日服生化汤一剂。生化汤，川芎（一钱）、当归（五钱炙）、甘草（五分炙）、乾姜（五分）、桃仁（十粒去皮尖），以水二盏，煎一盏，入清酒一合，温服。五日而止，淤未尽者，七日止，大虚者，可加人参少许服之，二三日后，或寒热交作此骨合也，虚人多有之，但诊无他患，如法服生化汤，勿妄用他药。十二日后，恶露将尽，气血更新，体虚者，宜服补虚汤。补虚汤，人参白术冬（三钱）、当归川芎黄耆（各二钱）、炙甘草陈皮（各八分）、乾姜（五分炒）、八味，作一剂日一服，见医学入门。十数服，有宿疾者，宜服永安汤。永安汤，人参（一钱）、熟地（三钱）、当归（三钱）、芎藭（二钱）、阿胶（一钱五分）、白术（二钱）、续断（一钱五分）、桃仁乌贼骨（各一钱）、吴茱萸（四分），十味，作一服，食前温进日一。或泽兰汤。泽兰汤，泽兰（二钱）、香附（二钱）、当归芎藭（各一钱五分）、芍药乌药（各一钱）、人参（一钱）、阿胶黄耆白术（各三钱）、红花（五分）、生姜（二钱），作一服，食前温进。羊肉汤。羊肉汤，羊肉（十两）、黄耆（一两）、大枣（三十枚）、茯苓甘草当归麦冬地黄芍药（各六钱）、肉桂心（三钱），以水六升，煮羊肉，取三升，内药煎取一升，分三服温进，见千金方。相疾之轻重，体之偏寒偏热而用之，或十馀服成数十服，可使宿疾尽去，体弱反强。饮食宜澹泊，母食盐，犯之令无乳，毋食生冷坚硬一切异物，毋食炙婢煎炒，毋过于肥腻，皆令致疾十日内，毋食猪肉，一月内，毋食猪脂，犯之令经络壅塞，凡食肥甘之物，皆宜去油脂，以清淡为上，清本乎阳，可以益神而育精，浊本乎阴，足以致滞而成积，而酸咸之味，凝血阻脉，尤为切忌也。产后一月，俗调之满月，二月调之大满，月此二月内，不宜力役动作，不宜交合，心志宜和，思虑宜绝，悲忍忧郁，大喜大怒，皆不可犯，七精伤人，甚于六气，世有产后羸瘠，谓之蓐劳，多至不治，皆不知调摄之故也。

第十一章　怀婴第十一  ***************************
年金方论曰：婴儿初生，当即举之举之，稍晚，则令中寒，先浴之，然后断脐，断脐不得以刃，令人隔衣咬断之，以煖气呵之，然后缠结，所留脐带，须令至小儿足趺，短则儿腹中不调，常下痢，若先断脐，然后浴者，则脐中水，令常腹痛，其脐断讫，连脐带中多有虫，宜急拨法之，不尔，则入儿腹成疾，裹儿脐法，椎治白练，令柔软，方四寸，新绵厚半寸，与帛等合之，调其缓急，急则令儿吐，若十许日，儿怒啼，似衣中有刺者，此或脐燥，还刺其腹，当解之，易衣更裹，裹时，闭户下帷燃火今温煖，仍以阻粉粉之，若脐不愈，烧绛帛末粉之，若脐中水，当炙粉絮以熨之，不时治护。浴儿法，汤须调冷热，冷热失宜，令儿惊，凡儿冬不可久浴，久则伤寒，夏不可久浴，久则伤热，浴儿者以猪胆汁一枚，取汁投汤中以浴之，终身不患疮疥，儿生三日，宜用桃根汤浴之良。桃根汤，桃梅李根（各三两），以水三升，煮二十沸，去滓无根、枝亦可。生男，宜用父故衣裹之，生女，宜用母故衣裹之，皆勿用新帛衣，不可过厚，令伤儿皮肤，害血脉，婴儿始生，宜时见风日，凡天气和煖，无风，宜令乳母将儿于日中嬉戏，则血凝气刚，肌肉牢密，堪耐风寒，不致有疾病。达生编云，儿生三日，浴之，俗谓之洗三，如冬寒，切不可洗，然千金方谓小儿不浴令毛落，则不浴亦非良法，宜如上法蔽风燃火，下帷而浴之，又云断脐必以艾蘸油为燃，燎断之，令煖气入腹，常视之，勿令湿，较千金法为佳，南中收生妪断脐，多于连胞衣处断之，并留胞衣少许，先繫紧，然后断之，虽脐带稍长，易于妨碍，热可免入风泄气之患，亦可用也。婴儿甫生，气欲绝，不能啼，以煖水灌之，不啼，以绵絮包裹之，勿断脐，以纸捻蘸油，燃火于脐带下薰之，令煖气入腹，更以热醋汤荡洗脐带，令气回啼哭加常，方可断脐。若面青身冷口噤者，乃胎寒也，宜殭蚕散急救之。殭蚕散，白殭蚕木香肉桂陈皮炙甘草槟榔（各五分），水煎取汁，以帛蘸入儿口中，见医学入门。若因脐缠喉管碍产者，急去其所缠之脐，轻按其背俞及胸口，徐摩其喉管，即气复而啼。初生有即死者，急看儿口中悬雍，前胯上有泡，如石榴子，以指摘破出血，以帛拭去，以发灰糁之，若令恶血入口中即死，初生撮口不饮乳，名曰马牙，不治则死、马牙之候，儿齿龈有小泡，如粟米状，急以钹挑出血，用墨磨薄荷汁，断毋发裹手指，蘸擦口中令遍，勿饮乳，一时许即瘥。初生穀道无孔，不得大便，急用金玉簪，揣其是孔处刺通之，以苏合香少许，作小铤，纳孔中，或以油纸紝之，勿令复合。若非无孔，而大小便不通者，气胀欲绝，令妇人以温汤漱口，吸咂前后心，并脐下，手足心，共七处，每砸三五攻，漱口更咂，取红色为度，须臾自通，不尔则死，或以葱汁乳汁各半调匀，抹儿口中与乳吮下，亦通。若小便不通不欲饮乳者以葱白一寸四破之，以乳汁入银石器内煎灌之，若生鹅曰疮者，其候口内白屑遍生，舌上鼻上皆有之，不能吮乳，急以乱发缠指，蘸薄荷汁或井华水拭之，三日当脱，若不脱，可煮荴木汁，令浓以帛缠饬头拭之，无荴木，栗木亦可，或以白杨枝烧沥涂之。初生遍体无皮者，以白早米粉扑之，候生皮乃止，若如鱼泡如水晶，碎则水流者，以蜜陀僧为末糁之。初生患连舌，以爪摘断之，微有血出，无害若血出不止，以发灰傅之，连舌者，舌下有膜，如榴子中隔，连接舌下，令儿言语不转也。上六七日后，气血收敛成肉，别口舌喉颊清净，若喉裹舌上有物，如芦管中盛水状者，或如胀起者，可以绵缠长针，留刃如粟米大，刺决之，令气泄去青黄汁，日一刺之，不过三刺即愈，著舌下者名曰重舌，著上腭者，名恶曰重腭，治如前法。初生感风，鼻塞不通者取皂角草乌等分为末，姜汁调敷顖门，或以姜汁调天南星末敷之，又方，用生姜二片，葱二根，捣烂烘热贴颇门。外肾缩入，不得出者，以硫黄茱萸各五钱，为末，以蒜汁调涂脐腹，仍以蛇床子烧烟熏之。初生遍体发丹毒，赤肿游走若入腹即死，名曰赤游，乃胎热也，宜以细错，随赤晕周匝，刺出恶血，仍以芭蕉汁或蛴螬汁涂之，或以赤小豆末，和鸡卵白涂之亦良，初互二三日，面目绕菲左右皆黄，闭目撮口而啼，口中乾燥，四肢不得伸缩者，乃血脉不敛也，血气沮败，不成肌肉，故有此候，宜龙胆汤。龙胆汤，龙胆草钩藤皮柴胡黄芩桔梗芍药茯苓甘草（各八分），以水二合，煮二合，儿生一日至七日，以三勺分三服，八日至十五日，以四勺分三服十六日至二十日，以六勺分三服，二十日至三十日，以一合分三服，三十日以外以二合分三服，凡寒热、惊掣、变蒸、不解、客忤、惊癎食积，皆可服之见千金方。凡婴儿甫出，先以绵裹指拭口中，及舌上恶血，若啼声发，便入腹中以成百病，断脐后，宜与甘草汤。甘草汤，以甘草如手中指一节，打碎，以水六勺，煮取三勺，见千金方。以绵裹活取与儿吮之，计得一蚬壳许人腹止，儿胸中有恶物者，当快吐之，若不吐，须臾更与，尽之，若不吐，是无恶物，勿更与也。凡甘乳儿，不欲太饱，饱则呕吐，如太饱则以空乳乳之，自消，夏不去热乳，令儿呕冬不去寒乳，令儿咳且痢，甫交合即乳，令儿嬴瘠交胫不能行，将乳，当先去宿乳，又用力极挼之，勿令乳急出，令儿噎，若急出，以指按夹之，噎则夺之，令得息，然后乳之，儿若卧乳，母当以臂枕之，令乳与儿平，令儿不噎，欲寐则羍其乳，恐填塞口鼻，且或致过饱，母卧，毋以口鼻向儿，恐气吹其巅顶，母有热勿乳，犯之今儿变黄母怒勿乳，犯之令生惊，发疝，上气巅狂，母醉勿乳，犯之，令身热腹痛毋新吐下勿乳，犯之，令儿虚嬴，皆所当慎。富贵家，多置乳妇，而愚蠢之辈，不知慎护，不识避忌，寒燠失候，饥饱违理，因而致疾者最多，故善怀婴者，当自乳为善，必欲且乳妇，宜择气血清和，肥白壮盛之妇毋犯胡臭、瘿廔、瘑疥、痴癃、白秃、痿疡、耳聋、齆鼻、癫癎之疾，夫乳者，血气之所为也，儿之性情未定，藉血气以涵养之，苟饮以恶浊之乳，则气血日昏，性情日劣，变情明而为愚蠢，为患实深，又不特致疾之一端也。大凡婴儿气血薄弱，施治难于常人，小有不慎，即生重疾，愚医不察，拘执谬说，肆用毒药，往往而殇，夫疾作而治之于后，曷若未疾而慎之于先，未生则调之于母，既生则适其饥饱，量其寒温，疾从何生，而烦广设谬方，遍倡邪说耶，集怀婴一篇，有心保赤者，所当览也。

第十二章　拯危第十二  ***************************
产后诸疾，危迫者多，顷刻生变，有延医治药所不及者，孙子所谓发于秋亳，广于嵩岱也，而世俗治此，恒味其道，稍有不顺，辄谓不治，治之不善，，又不啻下石而杀之，盖能起死而定乱者鲜矣，著拯危一篇，以政惑焉，产后血晕，最为危急，其候儿甫堕地，母即昏绝，不省人事，急令妇女，以膝裹绵软旧衣，曲抵产户，勿令气泄，一人以一手挽头发，一手掩口鼻，俟稍转动，乃可用药，若不醒，以韭菜一把，细切瓶盛之，灌以热醋，以瓶口向产母鼻管熏之，仍以铁石器，火烧焠醋，令室中常得醋气，或以醋噀其面，或以漆器烧之，用药宜辨虚实，虚者，其候昏闷烦乱，卒然晕倒，口张手撒，遗尿鼾声，四支厥冷，寸口脉微细散乱，或伏匿不至，此正气大虚，微阳欲脱，阴离阳决，危在俄顷，救之稍迟，则气不复返，宜情魂散。清魂散，人参泽兰（各一钱二分）、炙甘草（一钱）、当归芎藭（各二钱）、荆芥穗（一钱），作一服，水煎，加清酒引，见妇人良方。定气饮。定气饮，人参白术阿胶（各三钱）、炮姜熟附子（各一钱）、大枣（五枚）、炒粳米（一撮），浓煎，分二服，温进。独参汤。独参汤，人参（四五钱），长流水浓煎厚汁灌之，见医说，或加炒米（一撮）、炮姜（一钱）尤妙。六味回阳饮。六味回阳饮，熟地黄（五钱）、当归（三钱）、炮姜（二钱）、熟附子（二钱）、肉桂（二钱）、人参（三钱），见幼幼集成，相度用之，实者心下满急，神昏口噤，腹胀气粗，两手拳握，脉无虚象，乃下血过少，痣露上逆，当破其恶血，宜黑神散。黑神散，肉桂当归白芍炮姜（各二钱）、乾地黄炒黑大豆（各五钱），见幼幼集成。夺命散救之。夺命散，没药血竭各等分，治为末，每用（三钱）童便清酒各半，煎数沸服，神效见丹溪心法。若舌强不语者，败血壅其脉络也，宜四味散。四味散，当归延胡索血竭没药（各一钱）每用二钱童便或清酒调下，或并煎作汤亦可，见丹溪心法。若见鬼谵妄，言语颠倒，眼见黑花者，宜辨虚实，误者即死，体素虚弱，下血过多，昏迷不省，瞑目无所知，甚则寻衣摸空，错语失神者，虚也，又谓之郁冒，暴亡其血，阳神无所依附，宜安神饮治之。安神饮，人参柏子仁（去油各三钱）、黄耆阿胶当归茯神（各二钱）、肉桂炙甘草（各一钱），共作一服。体素状实，下血未多，发狂见鬼，面青口噤，角弓反张者，实也，败血干心，乱其神明，宜苏合香丸一钱，童便调服，或夺命散、四味散皆宜（方俱见上）。血崩不止，是谓重伤，其候血暴如注，急若山崩，故名曰崩唇清肉，冷汗出目暝，此由阳气大虚，不得收摄，故直下无制，溃决而不可止，宜朝宗汤。朝宗汤，归身（一两）、芎藭乾地黄（各五钱）、芍药（三钱）、人参黄耆肉桂炙甘草（各二钱），分二服。补气养血汤。补气养血汤，人参黄耆当归白术芍药阿胶芎藭（各二钱）　艾弃青皮香附甘草（各五分）、熟附子（一钱）、缩砂仁（一钱），共作一服，见万病回春。或摄阴汤治之，若少腹满痛，肝藏已坏不可治矣。摄阴汤，热地黄（五钱）、人参（三钱）、黄耆（二钱）、当归（一钱五分）、荆芥穗（炙）、棕榈皮（炙）、甘草（炙各一钱）、熟附子（一钱五分），作一服。衄血者，口鼻血出不止，口鼻起黑色如烟煤，是胃绝也，气血散乱，多不可治，急心排线一条，并产母顶心矣二茎，合繫产母手中指节，令极紧，仍用荆芥散治之，荆芥散，荆芥穗为末，每服二钱童便调下，口噤开灌之，见妇人良方。产后大喘，乃死候也，此由阳气素衰，所下过多，血竭于下，气留于上无所依附，独聚肺中，孤阳绝阴，命在呼吸，宜独参汤（方见上），定气饮（方见上炮姜宜易乾姜）、六味回阳饮（方见上）轻者，小参苏饮。小参苏饮，浓煎苏木汁，调人参末二钱或三钱作一服，见东医宝鉴。若血下少而作喘者，其喘不甚，由于瘀止入肺，窒碍气道，宜桃仁汤治之。桃仁汤，桃仁（二钱炒）、杏仁（二钱炒）、当归贝母（各一钱），茯苓（三钱）、乾姜人参（各五分）。若咳逆不止欲死者，以肉桂五钱姜汁三合同熬，稍服半合许，以手摩肺俞令热，以馀汁涂之，时摩时涂，汁尽即愈，见妇人良方。阴脱者，子宫脱出，或脱出如脱肛者，盖产时努力所致，宜当归黄耆饮，当归黄耆饮、黄耆（三钱酒炒）、人参当归（各二钱）、升麻（五分）、甘草（八分），右作一服水煎，日二，见丹溪心法。若脱出如线，长三四尺，手触之则痛甚者，宜慎护之，不可令断，断则死，以姜三斤，连皮捣之，清油二斤和炒，以油乾为度，以熟绢五尺许，叠数层，承其线，屈曲作圆形纳户口，以绢袋盛姜温熨之，冷即易一日夜，当入其半，二日当愈，仍内服失笑散助之。失笑散，五灵脂蒲黄等分为末，每服二钱，童便或酒调下，见局方。凡产后危症皆属虚寒恶血为患，仅十之三四，而味者多以去瘀破血该之，肆用攻伐，复杂寒凉，邪说盛行，古法晦昧，失血已亡而复破之，阳已衰而复泄之，危如转烛，正救犹恐不及，而尚妄谬为之耶，有识者尚其慎之，毋为邪说所惑也。

第十三章　去疾第十三  ***************************
产后治疾，当以温补为主，去瘀次之，千金方论曰：妇人产讫，五藏虚羸，惟得将补，不可转泻，若其有病，不须駃药，若行駃药，转更增虚，就中更虚，向生路远，朱彦修曰：胎前毋滞，产后毋虚，亮哉斯言，不易之法也，而方今医者，用法多殊，阳虚发热，妄用放降，气游作喘，谓之痰火，岂未见千金诸说耶，朱氏为滋阴降火之祖，而于产后大热亦用乾姜，虽说理未明，而用法则合，而宗其说者，并此而背之，可异也已。脉经曰：产后之脉，洪实不调者死，沉微附骨者生，又曰：沉小者生，实大坚强急者死，盖产后当虚，沉小而微，虚寒之象也，当虚反实，则阴阳相并，气血瞀乱，素问所调气并则无血，故脉象反盛，犹之其藏之脉，多属坚强，绝无生意者也，知脉理则知治法，知治法则知病情矣。大凡产后诸疾，虚寒者十之六七，瘀滞半之，内伤外感又半之，而总不外温补二法，常有之候，曰恶露不行，曰发热，曰尿血，曰无乳汁，曰头脑心腹腰筋痛，曰呕逆曰淋沥，曰遗溺，曰泄痢，曰便秘，曰阴肿痛痒，曰交骨不合、其甚者曰伤寒，曰中风，曰浮肿，曰虚劳，凡此数者，世俗犯之有终身不愈者，至中风虚劳，多归不治，由古法久废，下士多愚，非必死之症也。恶露之后，产后下血过少，腹满而胀，痛引少腹，牵掣腰背，宜加味生化汤。生化汤，加泽兰（二钱）、延胡（一钱五分）、益母草（三钱），甚者逆抢心胸，手足厥冷，脣乾腹大，短气促喘宜甘草汤。甘草汤，甘草芍药桂心阿胶（各一两）、大黄（一两三钱），以东流水三升，煮一升内胶，令烊，分三服，见千金方。若败血不下，成块作痛，俗谓之儿枕痛，乃血瘕也，宜失笑散，立效散。立效散，五灵脂为末，每服二钱温盾调下，见局方。古铁酒。古铁酒，古铁（五钱），火烧令赤，以酒三合，入焠之温服，见千金方。乌贼骨汤冶之。鸟贼骨汤，鸟贼骨（三钱）、桃仁（二钱）、当归芎藭芍药阿胶（各一钱五分）、肉桂（五分）、五灵脂（一钱），作一服。产后发热，其候大热烦躁，昼轻夜重，或谵语神昏，脉虚大者虚也，宜当归补血汤，腹内痛，有块者瘀也，宜生化汤（方见调摄篇）感冒者，宜补虚加乾姜汤。补虚汤，加乾姜（一钱），作一服，见丹溪心法。四物炮姜汤。四物炮姜汤，芎藭（一钱五分）、芍药（二钱）、乾地黄（三钱）、炮姜（二钱）、当归（三钱）。若因蒸乳而热者，乳必胀痛，去乳汁即愈，若往来寒热者，宜柴胡汤主之。柴胡汤，柴胡（八钱）、黄芩人参甘草（各一两）、生姜（六钱）、大枣（十二枚）、半夏（三合），以水三升，煮一升五合，分三服　见千金方。新产无乳，其故有二，阳虚阴盛，无以化之，营血不得温升，故不能生乳，体素羸弱者，多有之，旧说所调血虚无乳者，即此候也，宜益阳以化阴，温经以通络，宣营汤主之。宣营汤，当归黄耆阿胶（各三钱）、人参（五钱）、芎藭芍药（各二钱）、川贝母（一钱）、炮姜（一钱）、红花甘草（各五分），十味作一服。气滞血阻，脉络不通，乳道壅闭，亦无乳，宜猪蹄汤。猪蹄汤，猪蹄（二枚）、通草（二两），只清酒三升，浸之加水一升，煮一升饮之，见千金方，达生编无通草，加生黄耆（一两）、当归（五钱）、白芷（五钱）名通脉汤。或贝母汤主之。贝母汤，贝母（一钱五分）、连翘（二钱）、当归川芎藭（各二钱）、桔梗白芷（各一钱）、赤芍、川续断（各一钱）、红花（五分），头痛者，血虚也，其候痛连巅顶，掣引脑顶，紧急欲死，厥阴少阳阳明之脉，会于巅，络于额，贯于脑，骤亡其血，脉络不安，故震动而痛，宜小补血汤。小补血汤，川芎藭（三钱）、党参（一两）、阿胶（五钱）、生姜（二钱），即少挟风邪，不可发散，宜一奇散主之。一奇散，川芎藭当归（各二钱）、荆芥穗（一钱），作一服，见东医宝鉴。心腹疼痛，多由血瘀气结，挟寒而起，宜芎归理中汤。芎归理中汤，芎藭（一钱五分）、当归党参白术（各三钱）、炮姜枳实（各一钱）、桃仁（一钱五分）。若虚羸而腹痛，少气不得息，少腹拘急，牵引腰背，不能饮食者，宜内补当归建中汤。内补当归建中汤，当归（一两三钱）、芍药（一两六钱）、甘草（三钱）、生姜（二两）、桂心（六钱）、大枣（十八枚），以水三升，煮一升，分三服，见千金方。腰痛者，下焦虚寒，血滞不行，也宜续断饮。续断饮，续断（三钱）、当归阿胶（各二钱）、杜仲（三钱）、桃仁延胡（各一钱五分）、肉桂（五分）。胁痛者，肝虚也，宜四物乾姜汤。四物乾姜汤，当归乾地黄芍药（各三钱），川芎藭乾姜（各一钱五分）、枣（五枚）。冬月产后脐下痛者，宜羊肉汤。羊肉汤，羊肉（四两）、当归陈皮（各二两）、生姜（一两），水一升，酒五合，煮八合，分三服，见医学正传。呕逆之候，腹胀满闷，食入即吐，此败血瘀阻，胃气不降也，宜抵胜汤。抵胜汤，赤芍药半夏泽兰人参陈皮（各一钱五分）、甘草（五分）、姜（七片），作一服，见医学正传。淋沥遗溺，由于下焦虚寒，或产理不顺，妄用胶法，损伤府络，宜桑螵蛸散。桑螵蛸散，桑螵蛸（十五枚）、鹿茸黄耆（各一两五钱）、牡蛎人参赤石脂厚朴（各一两），治为末，每服一钱，米饮调下，见东医宝鉴。鹿角霜饮。鹿角霜饮，鹿角霜（五钱）、熟地黄（八钱）、党参黄耆（各三钱）、韭子（一钱）、肉桂（一钱）、兔丝子（二钱），损者，宜参术膏。参术膏，人参白术黄耆（各二斤）、熬膏每服二钱，米饮下，见丹溪心法。或参术饮，然宜速治，缓则无及矣。参术饮，人参（二钱五分）、白术（二钱）、黄耆（一钱五分）、陈皮桃仁茯苓（各一钱）、甘草（五分），以猪羊脬（一个），煮汤入药再煎，去滓，作一服，见丹溪心法。尿血者，血随溺下，渗沥不已，甚则溺孔作痛，宜竹茹汤。竹茹汤，竹茹（六合）、人参芍药桔梗芎藭当归甘草桂心（各三钱）、乾地黄（一两三钱），以水三升，煮取一升，分三服，见千金方。若渴，或淋而渴者，宜竹叶汤。竹叶汤，竹叶（一升）、生姜半夏（各一两）、大枣（十四枚）、小麦（二合）、甘草茯苓人参（各三两）、麦门冬（一两六钱），以水三升，煮竹叶小麦，取二升，内药，直煮取九合，分三服，见千金方。产堆泄痢，多因脾虚感寒，其候杂下五色，或赤白脓血，日十数行，腹痛困顿，宜芍药汤。芍药汤，芍药乾地黄（各一两六钱）、甘草阿胶艾叶当归（各六钱），以水二升，煮八合，内胶，分三服，见千金方。甚者，桂蜜汤。桂蜜汤，桂心甘草（各六钱）、乾姜（六钱）、附子（三钱）、蜜（三合）、当归（一两）、赤石脂（三两），以水六升，煮一升，内蜜，煮数沸，分三服，日一，见千金方。禹馀粮汤。禹馀粮汤，禹馀粮（五钱）、白术乾姜（各二钱）、党参（一两）、茯苓（三钱）、陈皮川芎藭（各一钱）、炙甘草木香（各一钱），分二服，久不已者，宜豆麦饮。豆麦饮，大豆微熬，小麦蒲黄（各三合）、吴茱萸（一合），以水三升，煮一升。分三服，见千金方。泄泻者，宜安中汤。安中汤，白术（二钱）、当归党参（各二钱）、炙甘草陈皮砂仁麦芽（各一钱）、生姜（七片）、大枣（五枚）。或补中益气汤。补中益气汤，黄耆（一钱）、人参白术当归（各五分）、甘草（三分）、陈皮升麻（各四分）、柴胡（五分）、姜（三片）、枣（三枚），作一服，见脾胃论。便秘不通，多由津亏之故，或误发其汗，阳泄于外，胃气不降，宜泽府汤。泽府汤，阿胶当归（各三钱）、桃仁麻仁（各二钱）、党参（三钱）、红花（五分）。降胃汤。降胃汤，人参陈皮（各一钱），作一服。阴肿痒痛，木郁下陷也，宜温肝汤。温肝汤，柴胡白芍川芎（各一钱）、当归首乌白术苡仁（各三钱）、葱白（七枚），外以蛇床子煮汤熏洗之。交骨不合，阳气大虚也，宜十全大补汤。十全大补汤，人参茯苓白术（各二钱）、乾地黄黄耆当归（各三钱）、白芍川芎（各一钱五分）、肉桂（一钱）、甘草（五分）　或加味芎归汤（方见前）。产后伤寒，治法与产前同，产前宜安，胎产后宜补血，小柴胡汤主之。小柴胡汤，柴胡（三钱）、黄芩（一钱）、人参半夏（各一钱）、甘草（五分）、姜（三片）、枣（二枚），作一服，见医学入门。若因伤寒时疾，热入血室者，宜小柴胡加桃仁五灵脂汤，小柴胡汤，加桃仁五灵脂（各一钱）。或柴胡地黄汤。柴胡地黄汤，柴胡地黄丸（各三钱）、人参半夏黄芩（各二钱）、甘草（五分）、姜（三片）、枣（二枚），作一服，，见得效方。热渴者，熟地黄汤。熟地黄汤，栝蒌根（三钱）、人参麦门冬（各一钱五分）、熟地黄（一钱）、甘草（五分）、糯米（百粒）、姜（三片），见得效方。人参当归饮治之。人参当归饮，人参热地黄当归白芍药麦门冬（各一钱）、桂皮（五分）、青竹叶（十片）、粳米（一合）、姜（三片）、枣（二枚），见医学入门。中风之候，舌寒唇急，手指振动，甚则牙关紧急，手足瘈瘲，背项强亘一身皆重，或痛或痒，呕逆直视，角弓反张，名曰蓐风，此因虚气冷湿，及劳伤所为，千金方论曰：凡产后诸风，不得用毒药，不得发汗特忌吐利，犯之必死，盖阳虚阴惫之候，中气未定，乙木不得温升，郁而生风，播煽藏府，外则风冷袭之，束其皮腠表气壅遏，激烈愈增，内外交煽，津液消亡，筋脉挛缩，故手足瘈瘲，牙关紧急，项背强直，角弓反张，诸症作焉，较之寻常中风之候，其甚十倍，治亦如之，非可忽略为也，千金大豆紫汤。大豆紫汤，大豆（二升）、清酒（三升），以铁铛猛火炒豆焦，令烟出，以酒沃之，去豆服三合一日尽之，见千金方。独活汤，独活（五两三钱）、大豆（二升）、旧酒（三升），以渍独活再宿，若急用，微火养今减一升，另炒大豆焦，以此沃之，去豆，分五服，日三夜二，见千金方。华陀愈风散分。华陀愈风散，荆芥炒为末每服（三钱）、豆淋酒调下，见得效方按豆淋酒，即上大豆紫汤，每服一合。海藏防风当归散。防风当归散，防风当归芎藭熟地黄（各二钱五分）、作一服，见东医宝鉴。皆精当可用，若中柔风者，举体疼痛，自汗出，宜独活当归汤。独活当归汤，独活（二两六钱）、当归（一两三钱），以洒二升六合，煮取一升三合，分四服，见千金方。若夏秋，宜用浴法。浴法，盐（一升六合）、鸡毛（一把烧作灰），以水三斗三升，矣盐作汤，内鸡毛奴浴之，见千金方。产后浮肿，乃大虚也，脾恃中气以运阴阳，中气者阳气也，产后亡血，阳气大虚，脾无所恃，失转运之正，水气停蓄，津液阻梗，木郁于左，无升达之力金游于右，无下行之路，气位壮上水，位于下，肺不降则水上逆，肝不升则气下陷，上逆则肿头目，下陷则肿肚腹，四肢者，诸阳之本，脾之所属也，血亡阳散，失所依附，渔于四末，而水湿随之，怒所泄越，故壅阻而为肿，前人论此，谓恶血流入四肢，夫恶血淤滞，能为痿痹，而不为浮肿，浅小之见，无足深辨，前人诸方，精者绝少，宜驭中汤。驭中汤，黄耆人参白术（各五钱）、茯苓当归（各三钱）、炙甘草（一钱）、陈皮（一钱）、苡仁（一两）、肉桂（一钱）、生姜（三钱）、大枣（十二枚），作一服。小肾气汤。小肾气汤，熟地黄当归人参（各三钱）、泽泻（一钱五分）、白术（五钱）、热附子（二钱）、肉桂（一钱）、茯苓（三钱），作一服。若因中风而肿者，宜大豆酒治之。大豆酒，大豆（一升），以水八升，煮取一升半，去豆，更煎减半升，内白术（二两六钱）附子（一两制）独活（一两）生姜（二两六钱）添水三升，煮二升，内好酒（一升六合）再煎，取一升五合，分五服，见千金方。产后虚劳，名曰蓐劳，其候乍起乍卧，饮食不化，时作咳嗽，目昏头痛，口渴盗汗，寒热往来，喘乏自汗，少气惊悸，此古摄养不善，内伤七情，阳陷阴逆，升降倒置，藏府交病，表裹均亏，误用寒凉，即死不治宜羊肉汤。羊肉汤，羊肉（一斤去脂）、当归桂心甘草（各六钱）、芎藭（一两）、芍药生姜（各一两三钱）、乾地黄（一两六钱），以水五升，先煮羊肉取二升三合，内药，煮取一升，分三服，见千金方。猪肾汤。猪肾汤，猪肾（一具去脂四破之）、香豉（用绵裹）、白粳米、葱白（各三钱），以水一斗，煮取二升，任意服之，见千金方，或加当归人参（各六钱），见广济方。羊肉黄耆汤、羊肉黄耆汤，羊肉（十两）、黄耆（一两）、大枣（三十枚）、茯苓甘草、当归桂心麦门冬乾地黄芍药（各六钱），以水六升，煮羊肉，取三升，内诸药，共煮六合，分三服，一日尽，见千金方。鹿肉汤。鹿肉汤，鹿肉（一斤武两）、乾地黄甘草芎藭黄耆芍药麦门冬茯苓（各六钱）、人参当归生姜（各三钱）、半夏（三合）、大枣（二十枚），以水八升，煮肉取四升，内药，取一升六合，分四服，见千金方。当归芍药汤，消息治之。当归芍药汤，当归（一两二钱）、芍药人参桂心生姜乾地黄甘草（各三钱）、大枣（二十枚），以水二升，煮取一升，分三服，见千金方。若流汗不止者，宜鲤鱼汤。鲤鱼汤，鲤鱼（十两）、豉葱（各三合）、乾姜桂心（各六钱），以水三升煮鱼，取二升内药，煎六合去滓分二服，见千金方。虚烦者，人参汤。人参汤，人参当归麦冬乾地黄桂心（各三钱）、大枣（二十枚）、粳米（三合）、芍药（一两三钱）、淡竹叶（一升），以水四升，先煎竹叶及米，取二升六合，内药，煮一升，分三服，见千金方。甘竹茹汤。甘竹茹汤，甘竹茹（三合）、人参（三钱）、茯苓甘草（各六钱）、黄芩（一两），水二升，煮六合，分三服，见千金方。兼见大热者，宜知母汤。知母汤，知母（一两）、芍药黄芩（各六钱）、桂心甘草（各三钱），水二升，煮八合，分三服，见千金方。胸中并气者，宜薤白汤主之。薤白汤，薤白半夏甘草人参知母（各六钱）、石膏（一两六钱）、栝蒌根（一两）、麦门冬（一合五芍），以水四升，煮取一升三合，分五服，见千金方。若因交合过早，劳损下血者，宜熟地黄汤。熟地黄汤，熟地黄（一钱五分）、当归蟹爪鹿角胶男子倱裆（烧存性各一钱）、伏龙肝（七分）、白茯苓芍药（各五分）、桂心甘草（各二分五厘），作一服，见医学正传。凡此诸侯，皆常见之疾，达其理，通其法，无有不廖，外此则有趺仆损伤，一切非常异候，皆不具著，明其大旨，推广而贯通之，亦可无所窒滞矣。


补遗  ——————————————————————————————————————————————————————————————————————————————————————————

第十四章　产孕集补遗  ***************************
养孕篇　凡孕三四月，体气索虚者，宜服保孕丸、固胎散以养之。千金保孕丸，杜仲（八两糯米煎汤拌匀炒断丝）、川续断（三两），二味为细末，以淮山药五两，煮烂作糊为丸，米饮下忌酒醋。丹溪固胎散，熟地（五钱）、归身（一钱）、人参（一钱）、炒白芍（一钱）、白术（一钱五分土炒）、川芎（五分）、陈皮（一钱）、条芩（五分）、甘草（二分）、川连（少许）、黄柏（少许）、桑寄生（二钱酒炒）、糯米（七十粒），水二盏，作一剂，下血加阿胶（三钱）胎气痛，加砂仁（八分），孕疾篇　若患恶阻，大呕吐血，食饮不下，寒热往来，肢节疼痛，疲倦自汗恶闻食臭，势甚危殆，服橘皮茯苓汤、半夏茯苓汤，不效或兼外感咳嗽而呛吐血者，宜前苏半夏柏叶饮，止呛止血，服二三剂，自能饮食矣。前苏半夏柏叶饮，前胡（八分）、苏叶（一钱五分）、制半夏（一钱五分）、侧柏叶（一钱五分）、阿胶（二钱蒲黄炒）、川贝母（一钱五分）、桔梗（一钱五分）、当归（一钱五分炒），茯苓（三钱）、紫苑（一钱）、甘草（五分）、陈皮（一钱），生姜捣去汁，用渣一钱，淡竹叶十片，水二盏煎服。治妊娠伤寒，头痛壮热，肢节烦疼，石膏大青汤。石膏大青汤，石膏（二钱）、大青（二钱）、黄芩（一钱）、葱白（四茎）、前胡（一钱）、知母（一钱炒）、栀子仁（一钱），七味，水煎，去滓温服，此方既可散邪，又能安胎，见医通。若体虚者，妊娠心烦，热掺不解，闷瞀气结，口破舌乾，起卧不安，宜加味竹叶汤。加味竹叶汤，白茯苓（二钱）、麦冬（三钱去心）、黄芩（一钱）、人参（一钱）、粳米（一撮）、竹叶（二十片），水煎空腹热服，肥人加半夏（一钱制）、生姜（二片），见医通。孕妇有水从阴户出不止者，用千金鲤鱼汤，加肉桂人参。千金鲤鱼汤，加肉桂（五分）、人参（一钱），鲤鱼汤，见孕疾篇。治妊娠腹痛，不能行动者，通气散。通气散，破故纸不拘多少，瓦上焙令香，右为末，嚼胡桃肉半个，空心，黄酒服二钱。治气血两虚下血不止，胎动欲下，宜万密斋胶艾汤、桑寄生汤、河间二黄散、丹溪条芩汤皆可选用。胶艾汤，阿胶（三钱蒲黄炒）、艾（二钱）、川芎（一钱）、甘草（八分）、当归（一钱五分炒）、白芍（二钱炒）、熟地（二钱），水酒各一盏，煎服。桑寄生汤，桑寄生（三钱酒炒）、艾（一钱）、川芎（一钱）、当归（三钱），作一服。河间二黄散，生地黄黄芩等分，煎服。丹溪条芩汤，条芩（三钱）、白术（一两）、砂仁阿胶（各三钱），右为末，每服三钱，艾汤下，治血热漏下。治妞娠忽下黄汁如膏，或加豆汁，胎动腹痛，用黄耆（一两）、川芎（一钱）、糯米（一合），煎服，见医通。妊娠跌仆，凝血作痛，欲服活血药则恐伤胎，不服药则伤不去治，之当辨胎之死生，如无别症，只用黑糖熬枯，入红酒童便调服，细嚼连皮胡桃肉过口，死胎当下，生胎能全，其痛即止，若伤去而胎气未安，宜柴苏饮加砂仁童便，若跌仆伤疼痛，红肿不能行动者，宜七星散外敷之。紫苏饮，紫苏当归白芍（炒）、川芎（各一钱）、人参（一钱）、陈皮（八分）、甘草（五分）、大腹皮（一钱）、生姜（二片）、葱白（四茎），加砂仁（八分研），童便和服。七星散，川乌（三钱）、草乌（三钱）、桂枝当归甘松紫荆皮（各五钱）、细辛（二钱），右七味研细末，加飞面一两五钱，用高粱烧酒调和，隔水炖热，敷伤处，轻者一次即愈，重者两次，痛止肿消。若因劳碌胎动血崩者，宜生熟地汤。生熟地汤，生地（酒炒）、大熟地（各三钱）、人参当归白芍（各二钱炒）、阿胶（蒲黄炒）、枣仁（各三钱炒）、艾（八分）、川断（一钱五分）、桑寄生（五钱酒炒）、傻榈皮（一钱炙）、杜仲（三钱姜汁炒断丝）、黄酒一杯和服。辨产篇　凡胎未足十月，忽热腹痛或作或止，或痛不甚者，名曰弄胎，或腹虽痛甚而腰不甚痛者，或胎高未陷者，或毂道未挺迸者，或水浆末破者，或浆水虽出而腹不痛者，皆属气虚，并非正产之候，惟宜独参汤助之，慎勿妄投药饵，致产毋惊恐而妄，乱用力，直待子逼产门，腰重极痛，眼中如火、，穀道挺迸时，方可用力，兼服催生药，如千金方用阿胶三两、车前一两、滑石一两，为末，饮方寸七，不下，少顷再服，此药临服之，不可先服。产戒篇　临蓐饮食宜调，不可不食受饥，使母无力，尤不可过食太饱，使儿气不能运，多釆子母受伤，因而产后发热泄泻，中脘结痛，皆缘饮食所伤，即汤水亦宜少用，往往有膀胱破损，良由引饮过多，尿脬胀满所致，种种危候，尤忌饮酒，每致血逆上奔，急与热童便压之，热多有不救者。应变篇　产妇或不顺理，以致胎地不下，即用萆蔴子十四粒，朱砂雄黄各五分，蛇蜕一尺烧灰，麝香一字为末，将水和作一丸，先用川椒汤洗脐中，且药于内再用纸数重覆盖，以帛繫之，胎下，下即去药切勿迟缓，见医通。若冬月胎死坚硬，腹中觉冷，用香桂散，加乌头，及黑神散、琥珀黑龙，丹皆可应用，香桂散，肉桂（三钱）、麝香（三分）、生川乌（三钱），酒煎和滓服。黑神散，见前拯危篇。琥珀黑龙丹，五灵脂（酒浸澄去砂）、当归川芎地黄良姜（各三两）、五味入阳城罐内，盐泥封固，炭火锻通红，衣火候冷研细，入下项药。琥珀百草霜硫黄花蕊石煅乳香（各三钱）、五味斫红同前药和匀，米醋和丸，如弹子大，临服将丸以炭火锻红，投入生姜汁内，浸碎研化，以无灰酒入麝香少许，不时频服一口，加童便尤宜。胞衣不下，古法用蛇蜕一条，香油灯上烧研，入麝香为末，童便调服，成加斩艾阿胶苏木各一钱，麦芽末打糊为丸，名乌金丸童便服之，兼治难产死胎不出，单方用萆麻子肉，研涂产母右脚心，胞衣下，急洗去，缓则肠亦出矣。调摄篇　产后九禁，一禁卧，二禁酒，三禁浴，四禁寒，五禁汗，六禁下，七禁刹小便，八禁寒凉，九禁起动作劳。拯危篇　产后血晕，最为危急，无暇延医即问收生婆产妇下血多少，如下血太多，阳脱阴离，危在顷刻，药煎不及，用人参三五钱，口嚼喂之，随即用清魂散，六味回阳饮以救之，迟则不及矣，曾见一妇人头生，素常娇养，体弱不能忍痛，腹稍痛，张皇坐草而痛不连腰，以为正产，至四五日而胎不下，祈神服药至六日胎下，产妇上床而卧，卒然晕倒，四肢厥冷而气绝矣。败血上冲有三，或歌或舞，怒骂谈笑，口咬拳打，病如颠狅者，此败血冲心，多死不治，医通用花蕊石散最捷，琥珀黑龙丹亦效，症属极危，非用峻厉之药，不能起死回生，切勿因系石品弃之。花蕊石散，花蕊石（五两）、硫磺（二两）、二味研末，入阳城罐内，盐泥封　固，煅一伏时，研如面，每用二钱，童便调服。见医通。琥珀黑龙丹，见前。若冲胃者，用平胃散加姜桂，若冲肺者，面赤呕逆欲死，用参苏饮，甚者加芒硝荡涤之。平胃散，苍术（四两米泔浸再用麻油拌炒黄）、厚朴（三两去皮姜汁炒）、陈皮（三两炮去浮白）、甘草（三两炙），四味为散，每服四五钱，加肉桂（五分去皮）　炮姜（五分）水煎温服。参苏钦，人参（五钱）、苏木（五钱），加芒硝（三钱）　水煎，入童便热服，大便溏泄者禁用，见医通。去疾篇　或因小儿鼻孔吹乳，名曰乳吹，致乳肿胀而痛，用锡茶壶一把，去盖，将乳塞在茶壶内，叫人吸茶壶嘴，用力吹吸久，其乳汁吸出，即肿消不痛矣。治乳吹结核肿痛，轻者用生鹿角尖酒磨二钱，煎服即消，重者肿硬，恐成乳痈，用蚤休三钱，大贝母三钱，研末，黄糖拌药末，黄酒调下三钱，盖被取汗可消，外用油梳烘热熨乳亦可消。产后呃千者，胃寒所生，因受风冷搏气逆上，乃胃气虚寒之极，宜理中汤加丁香末，应者急投参附，迟则不救。理中汤，人参（三钱）、白术（三钱土炒）、乾姜（三钱）、甘草（三钱），加丁香（八分）分三服。产妇尿胞损破致病淋沥者，法当峻补，用天然黄丝二两，白芨三钱人参三钱，水煎，至丝烂如钖服勿作声，作声则泄气无效，名补胞饮，又方，用参耆术草四味熬膏，猪羊胞煎汤，饥时调服，月馀胞长淋止。金匮云少阴脉滑而数者，阴中生疮，阴中蚀疮烂者，狼牙汤洗之，狼牙草市中少有之物，非狼毒也。又方，治阴痒痛甚者，苦参蛇床子各一两，煎汤洗之，颇效，能去湿热也，外用柳花散搽患处。柳花散，黄蘖末（五钱）、青黛（八分）、肉桂（五分去皮）、冰片（一分），共研细末搽患处。产后麻木者，症因去血过多，气无所附，是以遍身手足俱麻，木枯风动贼伤脾土是以少腹大痛，头晕欲死，此非恶露凝滞，乃中虚气血亏损之故宜六君子汤，加归耆肉桂再服十全大补汤，加阿胶鹿角胶，其病则安。六君子汤，人参白术（土炒）、茯苓（各二钱）、甘草（炙）、半夏（制）、陈皮（各一钱）、生姜（三片）、大枣（三枚），加当归（三钱）、黄耆（二钱炙）、肉桂（一钱去皮）。十全大补汤，见前去疾篇加阿胶（三钱）、鹿角胶（三钱蒲黄炒）。
