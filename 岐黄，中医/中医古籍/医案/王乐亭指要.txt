

卷一  ——————————————————————————————————————————————————————————————————————————————————————————

时邪  ***************************
蒋左　初愈之体，气血未充，冲风践寒，焉得不乘虚而入？近见夜间发热，得汗则减，而太阳连颊作痛。纯是客邪见症，且先略为疏解。
玉竹（炒，三钱）　前胡（八分）　川贝（一钱）　北参（三钱）　荆芥（六分）　川芎（五分）　防风（五分）　丹皮（八分）　山药（四钱）　生熟穀芽（四钱）　连须葱头（一枚）
苏右　风温上受于少阳阳明，口内牙龈碎烂，连及左畔咽喉，外而头面胸膈浮肿色红。此乃大头瘟之属，为症不轻，且清少阳阳明之邪。
柴胡（五分）　葛根（一钱）　川连（四分）　黑栀（一钱）　薄荷（二钱）　元参（三钱）　鲜石斛（三钱）　甘草（一钱）　射干（一钱）　银花（八分）　牛蒡（一钱）　马勃（五分）　荆芥（二钱）　防风（一钱）　竹叶（二十片）　灯心（五寸）　芦根（八钱）
杨左　无汗而见寒热，面赤咽红喉痛，脉至浮数而尺无力，症属虚体挟邪。至于遍体痰疬，此系旧恙。兹且缓图，先为清理客邪。
柴胡（四分）　黑栀（一钱五分）　薄荷（一钱）　牛蒡（三钱）　泽泻（一钱）　归身（三钱）　元参（三钱）　连翘（二钱）　甘草（一钱）　黄芩（一钱）　赤芍（一钱）　大贝（三钱）　生地（五钱）　石决（六钱）　防风（一钱）　夏枯草（一钱）　竹叶（二十）　灯心（五寸）
吴左　邪陷心营，神昏似睡，六脉细微欲绝。已现脱象，势在朝不保暮，不忍坐视。勉商竹叶黄耆汤加减，取其托透兼施，尽人事以待天。
黄耆（一两）　洋参（一两）　熟地（二两）　怀药（三两）　大豆卷（三钱）　车前子（四钱）　远志（炒，一钱）　琥珀（一钱）　生地（一两）
另，用鹤珠（五分），犀黄（一分），研细末冲服。
枣仁（一两）　茯神（三钱）　川芎（八分）　神麴（炒，一钱）　甘草（五分）　犀尖（冲，一钱）　菖蒲（五分）　竹心（一钱）
又诊　原方，加白芍（六钱），五味（一钱），芡实（一两），钩钩（一两），石决（一两），龙齿（煅，五钱），两头尖（二钱），金箔（五张），肉桂（三分），羚羊（一钱），去川芎、甘草、琥珀、犀角、竹心。
又诊　神识有时模糊，有时清楚，大便亦减，苔带黑色，六脉渐起，生机已转。
黄耆（一两）　党参（一两）　生熟地（各二两）　怀药（三两）　大豆卷（三钱）　车前子（炒，三钱）　远志（七分）　枣仁（一两）　茯神（二钱）　白芍（炒，四钱）　五味子（五分）　芡实（一两）　大麦冬（三钱）　黑栀（一钱）　川连（五分）　洋参（一两）　牡蛎（五钱）　北沙参（三钱）　生熟草（一钱）　陈皮（二钱）　元参（一钱）　丹皮（一钱五分）　灯心（五寸）　竹心（一钱）
凡疟非必尽属少阳，十二经俱能令人疟。今寒从足起，脉见细数，舌尖弥红，苔色带黄。此肝肾之阴素亏，伏邪乘虚内恋，法当育阴透解。
生地（五钱）　丹皮（一钱五分）　泽泻（一钱五分）　怀药（四钱）　茯苓（二钱）　柴胡（三分）　当归（三钱）　陈皮（一钱五分）　怀膝（二钱）　洋参（一钱五分）　生鳖甲（三钱）　赤首乌（四钱）　生熟穀芽（六钱）
形寒饮冷则伤肺，寒能涩血，邪闭皮毛，肺居上脘，为此胸膈作痛，气急无汗。舌色边紫，苔白，脉见浮弦而紧。理当温散，得汗便有转机，否则难治。
麻黄（七分）　官桂（八分）　当归（三钱）　白芥子（炒，一钱五分）　莱菔子（炒，一钱五分）　苏子（炒，一钱）　荆芥（炒，一钱五分）　茅术（炒，一钱）　通草（五分）　葱头（二）　姜（三）
寒束于表，为发热头疼，骨节烦疼无汗，而时见怯寒，热伏于里，为舌燥干而舌心欲黑，神情似醉，热邪不得外达，有内陷之象，须防昏厥痉变。且商凉透一法，以冀邪从外达，方有转机。
薄荷（一钱五分）　黑栀（一钱）　川连（三分）　黄芩（一钱）　丹皮（一钱五分）　麦冬（二钱）　知母（一钱）　犀角（一钱）　灯心（一尺）　竹叶（一钱）　姜皮（六分）
钱左　脉至右寸关浮滑而大，此为痰火蒙闭清窍，神识模糊，言语不清，痰壅络脉，仰卧如尸，不能转侧，左脉见数。症属温邪内恋，以正气不足，无力散邪外达，留于中焦，势成棘手。勉商凉透解托之法，以冀百一。
竹心（一钱）　茅根（六钱）　芦根（一两）　鲜菊叶（三钱）　银花（三钱）　花粉（一钱）　黄芩（一钱）　犀角（冲，一钱）　洋参（四钱）　六一散（三钱）　生熟穀芽（二钱）　北沙参（六钱）　加珠子（一钱）　犀黄（一分）
上药研末，和竹油半杯，冲于药内。另，将紫雪一钱，用竹心、灯心、菖蒲泡汤，于未服之前缓缓与服。
又诊　投凉透解托，转则自如，知饥进谷，津津有汗，遍体俱到，邪能外达，此生机也。但虚人善变，调理不可不慎。
原方，加朱砂拌茯神（一钱五分）。
钱左　咳吐红痰，左胁下痛不可忍，气急不能下卧，脉数甚于左寸关，舌红苔黄，昼夜不宁，反周日矣。此系暑风感于厥阴少阴，重险症也。
川连（六分）　羚羊（一钱）　连翘壳（三钱）　石决（六钱）　荆芥（一钱）　前胡（一钱）　洋参（二钱）　防风（一钱）　苏子（一钱五分）　六一散（三钱）　夏枯草（二钱）　竹叶（一钱）　灯心（五寸）
此方，一剂热退，脉平纳穀，红痰亦可不吐。
钱右　舌黄，微寒壮热，右三部脉至无力而细，左三部略大于右，按之亦空。此体虚气不足，更受暑邪，气愈伤矣。急急固症清暑，勿施破散。
洋参（五钱）　大冬（二钱）　青蒿梗（一钱）　川贝（二钱）　六一散（三钱）　扁豆（三钱）　通草（五分）　竹心（五分）　灯心（五寸）　芦根（五钱）　荷梗（一尺）
又诊　脉来两手较昨略为有神，病势大减。
原方，加洋参（三钱），生熟穀芽（四钱）。
某　素有目疾，肝阳独炽，犯胃则常常呕吐酸苦。今又寒热，更挟暑风湿热。拟与小柴胡、吴萸汤、四苓散三合，宗古法。
柴胡（四分）　黄芩（一钱）　洋参（三钱）　猪苓（一钱）　泽泻（一钱）　吴萸（三分）　赤苓（三钱）　车前（二钱）　通草（一钱）　陈皮（一钱）　砂仁（八分）　六一散（三钱）　川连（二分）　生姜（一）
王　脉至右大于左，骨节时时疼痛，舌红起点。此暑风挟湿，湿郁化火之象，祛风清热分泄。
香薷（一钱）　防风（一钱）　秦艽（二钱）　木瓜（一钱）　赤苓（三钱）　六一散（三钱）　黄芩（一钱）　苡米（四钱）　桑枝叶
陈　脉至左关独弦，胸胁痛，寒热咳嗽。表有风寒，里有木郁。
柴胡（四分）　陈皮（一钱）　青蒿（一钱）　半夏（一钱）　茅术（炒，一钱）　杏仁（一钱五分）　防风（一钱）　当归（三钱）　炙草（四分）　白芍（炒，一钱）　降香（五分）
许左　久咳形瘦之躯，脾肺两经已伤，再行劳倦，时令之邪乘虚袭人，发热不已，脉至浮数而甚左寸，厥厥动摇，舌苔隐隐黑色。有走心胞之势，须防化燥神昏之剧，险甚险甚。拟与凉透泄势法，留候明眼定裁。
豆卷（三钱）　连翘（一钱）　山栀（一钱）　元参（四钱）　丹皮（一钱五分）　川贝（一钱五分）　玉竹（五钱）　竹叶（一钱）　灯心（五寸）　茅根（去心三钱）
钱左　冬温犯于肺胃，气急咳嗽，舌黄满布而带干苦，口渴喜饮，胸膈不宽，须防加重化燥。
荆芥（一钱）　当归（三钱）　葛根（一钱）　贝母（三钱）　玉竹（六钱）　白薇（一钱）　香附（五分）　竹叶（二十片）
又诊　据述病势昨减轻，然有汗而脉数不退，门齿乾燥，舌尖红起刺，指掌手腕厥冷。此系邪陷营阴，热弥厥亦弥，惟恐正不敌邪，至有痉厥之变。扶正凉透，急急进之，三日内齿润津回，脉数能减，还可有望，加重则危。
玉竹（八钱）　白薇（一钱）　川贝（二钱）　洋参（五钱）　麦冬（二钱）　丹皮（一钱五分）　连翘（一钱）　黑栀（一钱）　生地（一两）　穀芽（二钱）　竹叶（一钱）　灯心（五寸）　姜皮（八分）　葱（一）
又　温邪内陷，劫液伤阴，齿燥唇乾，舌焦起刺，脉至左关尺弦细而数，右寸关浮大，按之无力。此所谓少阴不足，阳明有馀也。论脉症玉女煎似属相宜，但渴不引饮，而脉不实，未敢擅投。勉商扶正育阴之中，兼凉透甘寒一法，希图津回液转。
原方，加甘草（四分），元参（三钱），知母（二钱），豆卷（三钱），犀角（一钱），花粉（一钱），扁豆（二钱），芦根（一两），茅根（八钱），菖蒲（四分），去玉竹、白薇、姜皮、葱。
又　汗虽未遍，热势减去五六，脉数略为有神，声音不扬，气弱也，大便溏泄。然一虚至此，而不肯服药者，有何可恃乎？
洋参（一两）　生地（一两五钱）　怀药（八钱）　陈皮（二钱）　扁豆（六钱）　生熟草（六分）　车前子（二钱）　白芍（炒，三钱）　黑栀（五分）　元参（二钱）　麦冬（二钱）　生熟砂仁（六分）　生熟穀芽（三钱）　竹心（一钱）　灯心（五寸）
又　热势稍退，脉数略为平和，然左三部微细欲无，尺脉更甚，肝肾之阴大亏，水不上承，所以舌乾而津难回也。未可恃以无恐，方仍扶正育阴凉透之法。得托邪外达，可望转机。如羁于内，变症不测。
生地（一两六钱）　洋参（一两二钱）　生怀药（一两）　扁豆（六钱）　麦冬（一钱五分）　丹皮（一钱五分）　甘草（四分）　豆卷（四钱）　穀芽（三钱）　北沙参（三钱）　白芍（二钱）　车前（二钱）　陈皮（二钱）　桔梗（四分）　元参（三钱）　神麴（炒，四钱）　菖蒲（三分）　灯心（五寸）　竹心（一钱）　建莲（去心，五粒）
又诊　津回液转，热势未能全退，脉还未能和平，仍要极其小心。倘人事稍有失宜，极易生变，不可不慎，方不外前法。
前方，加泽泻（一钱），前胡（一钱），蝉衣（四分）。
又　祖二十四味流气饮方法。
洋参（一两五钱）　生地（一两八钱）　麦冬（一钱）　丹皮（炒，五分）　甘草（四分）　扁豆（一两二钱）　元参（一钱五分）　怀药（一两八钱）　车前（一钱五分）　北参（四钱）　白芍（炒，二钱五分）　桔梗（五分）　陈皮（二钱）　神麴（炒，一钱）　萸肉（炒，一钱五分）　泽泻（一钱）　茯苓（一钱）　枣仁（炒，二钱）　地骨皮（一钱）　浮小麦（二钱）　建莲（炒，三钱）　生熟穀芽（六钱）　桑叶（二）　灯心（五寸）
上方二十馀剂而减轻分两，又服二十馀剂而痊。
林左　风温挟湿，漫布三焦，上为耳聋，中为呕恶，下为溏泄，脉至模糊，须防化燥神昏之变。
制半夏（一钱）　茅术根（四钱）　陈皮（一钱五分）　赤苓（三钱）　薄荷（一钱五分）　滑石（三钱）　砂仁（八分）　竹茹（一钱）　泽泻（一钱）
胡左　大疟已久，近日似有减轻之意，忽然初一日寒热加重，隐隐透痧未能周遍，六昼夜来热还不止，气逆喘嗽，便溏不止，胸膈痞闷。显系肺胃风温之邪不清，所嫌脉数大而无伦，舌尖之上现出红如指一点，此邪欲走入心胞之势，倘若化燥昏迷，为害即难言者。刻下偏寒偏热，偏补偏温，均非所宜，且以透泄内蕴之邪一法。
竹叶（一钱）　栀子（一钱）　翘心（一钱）　丹皮（一钱）　车前子（一钱五分）　麦冬（一钱）　北沙参（三钱）　桔梗（八分）　芦根（五钱）　灯心（五寸）　甘草（三分）
又　昨投透泄内蕴之邪一法，今早舌尖之红色退淡，而右脉数大之形略减，清晨便溏一次，似乎稍有应效。舌根苔黄垢腻，门齿乾燥。胃家湿浊未清，肝肾之阴受灼，恐其液涸，仍宗前法再投。
原方，加通草（三分），赤苓（二钱），西湖柳（二钱），晚间加南沙参（五钱）。
又　热势已退七八，脉数减去五六。但虚人善变，寒暖饮食，不可不小心。
南北沙参（一两）　麦冬一钱）　丹皮一钱）　栀子（一钱）　甘草（三分）　穀芽（一钱）　车前（二钱）　桔梗（五分）　赤苓（二钱）　通草（三分）　扁豆（一钱五分）　芦根（六钱）　竹叶（十片）　灯心（五寸）　西湖柳（二钱）
许右　暑伤气分，神情倦怠，邪走心包，昏迷似睡，脉至左寸独大，其馀少力少神，起病即见目盲者，肝肾之阴伤也。今按脐震动如梭，龙相之火不能潜藏，窟宅飞越乎上，恐有厥脱之虞，势在危险，无从下手。然坐视不救，亦非仁者之心。勉商壮水育阴，以制肝肾之虚阳妄动，轻灵护托，以泄心胞之暑邪蒙闭。倘得神情清爽，乃是转机。
甘菊（二钱）　钩钩（八钱）　石决（一两）　生地（一两）　白芍（一钱）　黑栀（一钱）　洋参（五钱）　枣仁（五钱）　川贝（二钱）　茯神（三钱）　远志（七分）　麦冬（二钱）　羚羊（一钱）　薄荷梗（一尺）　朱砂（一分）　犀尖（一分）
研细末，用竹油十匙，前药冲服。
苏左　病起寒热，由来月馀，近日但热不寒，舌底红而苔黄，口渴喜饮而不多，胸膈拒按，小溲短数，大便经旬不解，邪从少阳已入阳明之经，渐次感及于脐，恐有化燥神昏之变。然其病已久，实属阴虚，今当清透。
葛根（一钱五分）　黄芩（一钱）　黑栀（一钱）　知母（二钱）　陈皮（一钱五分）　花粉（一钱五分）　瓜蒌仁（二钱）　川贝（一两）　洋参（二钱）　芦根（一两）　竹茹（一钱）　灯心（五寸）　竹心（一钱）
惠右　有汗而热不退，邪不在表，大便溏泄，头目不清，中脘不适。温邪瀰漫三焦，走入心胞，须防神昏发厥之剧。
洋参（二钱）　元参（三钱）　甘菊（一钱）　山栀（一钱）　黄芩（一钱）　甘草（三分）　芦根（八钱）　灯心（五寸）　竹心（一钱）
戈左　舌尖微红，白苔满布，口渴不喜饮冷，小溲短而热，此系风温挟湿瀰漫三焦。可虑者，有汗而热不解，脉来洪大搏指，病势方张，非但不能退，还恐增重。拟用分清，稍佐凉透一法。
通草（一钱）　滑石（三钱）　赤苓（二钱）　陈皮（一钱）　猪苓（一钱）　泽泻（一钱）　连翘（一钱）　薄荷（一钱）　黄芩（一钱五分）　青蒿梗（一钱）　茅根（六钱）　竹心
又　昨晚渴而饮多，今脉象虽不歇止，而右三部仍还数大，舌苔垢腻不化，渐见微黄，小溲略长而赤。瀰漫之湿热，仍然急切不退，渐渐蒸及阳明之经，惟恐变端蜂起。拟竹叶石膏汤合四苓加减，一以清肺胃之热邪，一以祛蒙闭之湿浊。
黄芩（一钱五分）　连翘（三钱）　滑石（三钱）　通草（一钱）　泽泻（一钱）　枳实（四分）　薄荷（一钱）　竹叶（一钱）　麦冬（一钱五分）　洋参（三钱）　石膏（四钱）　陈皮（二钱）　半夏（一钱）　赤苓（三钱）　生熟砂仁（八分）　竹茹（八分）　灯心（五寸）　姜渣（四分）　香粳米（一撮）
又　昨午战汗后，神情稍清，渴亦略减，但舌苔腻仍然，脉至右关数大如前，邪恋于中，未能尽彻，难保不有更变，未可恃以无虞，恐湿浊如此瀰漫，非四苓不可，右寸关洪大有力，且面油渴饮，非肺胃蕴热而何？竹叶石膏亦在所必用。
前方，加辰砂、六一散（三钱），车前子（一钱五分），去滑石。
王右　温邪内闭，症见痞满燥实，势在不得不下，但勉下之后，热势虽然稍解，未能尽退，而脉还见数，舌仍乾黑，邪犹不清，难恃无虞，况在高年，此时只有扶正育阴，甘寒除热一法，倘得身热渐退，舌润津回，乃是转机。如热日增，舌加短缩，便难挽矣。
洋参（六钱）　麦冬（三钱）　元参（二钱）　连翘（一钱）　山栀（一钱）　豆卷（三钱）　车前子（二钱）　生地（一两五钱）　丹皮（一钱五分）　川郁金（一钱五分）　银花（三钱）　玫瑰（三朵）　青梅（一个）　粳米（一撮）　竹心（一钱）　灯心（五寸）　竹油（十匕）　甘蔗汁（半杯）
徐左　两尺脉日加数大，舌上白苔忽有忽无，渐见干苦之象，小水频数而少，昨日三次大解，粪坚水多，至于气血之亏，不言可知。惟恐闭因于火，泄因于势。
洋参（五钱）　生地（一两）　丹皮（一钱）　茯苓（二钱）　秫米（三钱）　银花（三钱）　菊花根须（四钱）　车前根须（二钱）　萹蓄草（二钱）　竹茹（六分）　香粳米（一撮）
又　原方加麦冬（二钱），扁豆（五钱），怀药（三钱）。
陈左　中宫痞满拒按，由贪凉寒积交阻，上下之气不能通调，为此头痛有汗而热不除，足膝畏冷而麻木。无非清气不升，浊气不降。中焦得通，则上下自和矣。
槟榔（一钱五分）　草果（煨，八分）　陈皮（一钱）　小朴（八分）　通草（一钱）　半夏（一钱五分）　枳壳（炒，一钱）　蔓荆子（二钱）　赤苓（三钱）　木香（三分）　姜（一）
何左　热重寒轻，往来如疟，半月未已。今诊脉左浮洪豁大，右略略稍减，头重欲眩，口渴引饮，由乎暑风挟湿。然暑必伤气，议清热分，消之中必佐扶正。
甘菊　青蒿　连翘　洋参　麦冬　赤苓　川贝　钩钩　首乌　甘草　桑叶　荷叶　穀芽
又　病经半月有馀，疏解清泄之品，所服亦不少矣。今仍头痛而眩，脉至浮洪豁大，唇齿乾，口渴引饮。经曰：下虚者必上实。一切见症，虽因暑风不清，已萌气弱阴亏之象。清泄和解之中，必兼扶正育阴。
麦冬（三钱）　丹皮（一钱五分）　花粉（一钱五分）　川贝（一钱）　葛根（一钱）　知母（一钱）　甘草（三分）　薄荷（一钱）　青蒿（一钱五分）　洋参（四钱）　生地（六钱）　蔻仁（二粒）　赤苓（二钱）　天麻（一钱）　穀芽（二钱）　芦根（一两）　竹叶（十）　姜皮（八分）
又　大势已退，饮食寒暖，还当格外小心。
前方，加鲜荷叶（一钱），去葛根、花粉。
吴童　风火上炽，先从太阳脑后肿，邪火逼血妄行孔窍，继及肺肾，气逆咳嗽，两眼胞浮肿如桃，此即大头温症。本应砭血，俾邪毒有路而出，免不肯从，亦不勉强。脉至洪弦博数，已属重险，更兼气喘，又为危险。侯能过无变，方可无虞。
桑皮（二钱）　地骨（二钱）　甘菊（四钱）　黄芩（二钱）　黑栀（一钱五分）　荆芥（一钱）　北沙参（六钱）　花粉（二钱）　连翘（二钱）　桔梗（八分）　甘草（一钱）　马勃（一钱）　银花（五钱）　元参（二钱）　竹心（一钱）　顺治钱（三文）
又　大势已退，惟右寸关仍见弦滑而大，馀邪未尽也。
某左　六脉数疾，无论目赤唇焦，神昏谵语。邪已内陷心胞，肝风掀动，手痉而搐，乃热弥厥症，属百分凶险。
犀角（一钱五分）　羚羊（一钱五分）　丹皮（三钱）　鲜地（五钱）　知母（一钱）　钩钩（一两）　石决明（一两）　胆星（一钱）　麦冬（三钱）　沙参（八分）　黑栀（一钱）　川贝（三钱）　豆卷（三钱）　川黄连（一钱）　车前（二钱）　菖蒲（四分）　茅根（五钱）　竹心（一钱）　灯心（一钱）　芦根（一两）
另用犀黄（一分），朱砂（一钱），金箔（三张），研细冲服。
胡左　六脉数大，甚于左寸关，热来口渴喜饮，热甚自觉模糊，且舌色无苔而红，小溲短少。此夏秋伏暑切发，渐犯营分，阴气恐伤。理当扶正护阴，兼以凉透泄热。
洋参（二钱）　甘菊（二钱）　甘草（三分）　川贝（二钱）　花粉（一钱）　山栀（一钱）　竹心（一钱）　灯心（五寸）　麦冬（二钱）　茯神（一钱五分）　丹皮（一钱）　青蒿（一钱）　知母（一钱）　连翘（一钱）
王右　暑伤气分，汗多而身热不退，几及两旬。今舌色赤而唇红，六脉数大，邪渐干及营分，失托正虚者，每多变局。商静以制动，甘寒除热一法。
南北沙参（各五钱）　麦冬（二钱）　元参（三钱）　银花（二钱）　生地（八钱）　川金（七分）　桑叶（二张）　竹茹（一钱）　绿豆（一两）　芦根（八钱）
又　视物不明，神识模糊，六脉滑数，耳聋无闻。肝肾之阴大伤，邪得干及心胞，势在危险，理当扶正育阴，兼以泄热清解。
洋参（三钱）　麦冬（三钱）　生地（一两五钱）　丹皮（二钱）　淡芩（一钱）　知母（二钱）　石膏（三钱）　茶菊（二钱）　川连（四分）　羚羊（一钱五分）　菖蒲（一分）　西瓜翠（五钱）
王左　夏暑秋风感而成热疟，因多劳虑，以致屡经反复，两日来寒热未已。今脉至左三部微弱如丝，经曰微弱为血枯，大便所以艰涩。右三部虚软纳少而不知饥，正胃气俱衰。凭脉论症，宜急急扶正养营，兼以脾胃为化生之本，不可不理。
人参（一钱）　生赤首乌（四钱）　当归（一钱五分）　陈皮（一钱）　麦冬（一钱）　姜（二片）　枣（二）　生熟穀芽（二钱）
目赤颧红，舌无苔而中心起刺，神昏似睡，言语不清，脉至数而右大于左。邪由表而入营，犯及肝络，内风动而手搐，渐入心营，将有内闭外脱之剧。势属危险，用拟导赤散合泻心法。
犀角（一钱）　羚羊（一钱）　钩钩（八钱）　麦冬（二钱）　橘红（一钱五分）　芦根（一两）　豆卷（三钱）　大生地（一两）　鲜地（一两）　洋参（四钱）　丹皮（二钱）　薄荷（二钱）　知母（二钱）　茯苓（三钱）　竹心（一钱）　灯心（五寸）
吴　六旬以外，风温挟暑，舌卷短，壮热神昏，脉来浮大而数，宜从凉透。
葛根（三钱）　丹皮（二钱）　淡芩（二钱）　薄荷（二钱）　知母（一钱五分）　麦冬（三钱）　元参（三钱）　六一散（三钱）　连翘（一钱五分）　川贝（三钱）　茅根（一两）　芦根（一两）　灯心（五寸）
此方一日两剂，汗解身凉。
徐左　温邪内陷，神识昏迷，脉来左软弱而右空大，筋惕肉瞤，齿燥舌乾。议与竹叶黄耆汤加减，体虚邪实，疏托兼行。今人挽不肯用古贤一成法。
洋参（六钱）　大生地（一两）　丹皮（三钱）　绵耆（八钱）　麦冬（三钱）　犀角（一钱）　石膏（五钱）　陈皮（二钱）　钩钩（五钱）　车前（二钱）　木香（五分）　川连（三分）　生姜（五分）　芦根（五钱）　竹心（一钱）　姜皮（一钱）　菖蒲（五分）
此方出入加减，二十馀剂得生。
王右　得病五日，诊脉无力而无汗，神情昏昏，面油舌黄。正虚邪实，不託无以挽回。
洋参（一两五钱）　生地（三两）　麦冬（辰砂拌，三钱）　柴胡（六分）　薄荷（二钱）　葛根（二钱）　丹皮（二钱）　犀角（一钱）　知母（三钱）　甘草（五分）　陈皮（二钱）　川贝（二钱）　竹心（一钱）　芦根（一两）　茅根（一两）　姜皮（八分）
上方五六剂，得汗而解，兼饮西瓜汁一日二三次而愈。
吴左　新婚之后，房帏过度，暑风乘虚而入，为寒热不已，已五日矣。今下泄无度，而舌黑干短起刺，脉至厥厥动摇，右尺更甚，左三部数而无力，真阴告竭，水不上承，且吸吸短气，乃元海无根，虚阳无制，恐有离脱之变。正虚如此，邪势炽账，确有方法，鞭长不及，不忍坐视。勉商生脉六味加减，壮水制阳，扶正透托，冀幸于万一。
又　泄不止，舌乾短，阴竭矣。阳无附，脉虚数，按无根，邪内陷，难外达，势危险。挽莫及，欲不怨，尽吾力，勉拟方待天相。
北沙参（三钱）　元参（四钱）　丹皮（二钱）　生地（三两）　洋参（一两）　青蒿（一钱）　豆卷（三钱）　大麦冬（辰砂拌，三钱）　翘心（一钱）　车前（二钱）　川连（二分）　犀角（一钱）　扁豆（五钱）　怀药（生，五钱）　竹心（一钱）　竹茹（八分）　灯心（五寸）　蜜梅（二）　莲子（六分）　芦根（六钱）
又　虽未有应效，喜其不至加重，今当药病相持之际，病胜药则变生顷刻，药胜病或有转机。
原方，加生甘草（五分），陈皮（二钱），生熟穀芽（三钱）。此方服三剂。
又　燥虽未润，而舌底红色渐退，脉至左三部稍和，右三部仍然滑数。阳明之热邪未解，上焦津液未回，仍以育阴疏托。
北参（八钱）　元参（三钱）　洋参（一两五钱）　生熟地（各一两）　扁豆（一两五钱）　豆卷（三钱）　陈皮（一钱五分）　葛根（一钱）　丹皮（二钱）　钩钩（六钱）　生熟芽（一两）　车前（三钱）　竹心（一钱）　灯心（五寸）　芦根（一两）　蜜梅梅　怀药（一两五钱）　砂仁（五分）
又　原方，加泽泻（一钱五分），白芍（一钱五分），芡实（五钱），山栀（五分），去钩钩、葛根。此方服三剂。
又　舌尖犹红黑色渐退，脉虽数而根脚渐固，微咳嗽。盖因邪从表入，仍由表而出也。
扁豆（一两五钱）　丹皮（一钱）　豆卷（三钱）　南沙参（三钱）　元参（一钱）　怀药（二两五钱）　泽泻（一钱五分）　洋参（一两五钱）　陈皮（一钱五分）　砂仁（八分）　青蒿（一钱五分）　车前子（三钱）　玉竹（五钱）　神麴（一钱）　生熟地（各一两五钱）　生熟甘草（六分）　芡实（五钱）　白芍（二钱）　生熟芽（一两）　竹心（五分）　灯心（五尺）
此方，服二剂。
又　脉虽有根而未和，舌苔转白微有黑色，大便时患见溏泄，培加固气分之品。
制洋参（一两五钱）　怀药（一两）　生地炙（一两五钱）　豆卷（三钱）　扁豆（一两五钱）　熟地炙（一两五钱）　绵耆（六钱）　生熟草（六分）　党参（六钱）　枣仁（三钱）　苏子（一钱）　荷蒂（五个）　车前（炒，三钱）　陈皮（一钱五分）　神麴（一钱五分）　青蒿梗（一钱五分）　生熟穀芽（一两）　姜（一）　枣（二）
又　诸恙减轻，渐入佳境，前方减轻分两，再服三十馀剂而痊。
顾左　伏暑瘅疟，愈而反复，初非余治，延及两旬。招诊，目睡露精，口闭不合，舌黑耳聋，唇焦齿衄，筋惕肉瞤，腹如仰瓦，大小便遗，俱不自主，神识昏迷，呼不能答应，脉至无力而数，甚于左关，著指即空。此大虚极凶之恙，邪已陷入心胞，气血两亏，不能鼓邪出表，势有脱绝之虞，药非寻常可挽，入手工夫，还宜循序渐进，拟方备候明眼定裁。
洋参（三钱）　丹皮（炒，一钱）　淡芩（一钱）　粉葛（一钱）　建曲（二钱）　车前子（炒，一钱）　砂仁（六分）　生草（四分）　青蒿（一钱）　翘心（一钱五分）　滑石（二钱）　灯心（五寸）　竹心（五分）
又　顷投药后，热不减，泄不止。泄多则阴愈伤，正气亦从而益损矣。今晚加重洋参一剂。
神麴（炒，二钱）　车前（炒，二钱）　砂仁生（六分）　生草（五分）　洋参（六钱）　丹皮（一钱）　怀药（五钱）　扁豆（五钱）　白芍（一钱五分）　生熟穀芽（二钱）
又　清早诊脉，热势稍减，泄仍不止，托药还宜加重。
洋参（六钱）　神麴（炒，二钱）　葛根（一钱）　车前子（一钱）　淡芩（一钱）　丹皮（一钱）　滑石（二钱）　甘草（四分）　扁豆（五钱）　砂仁（五分）　怀药（五钱）　竹叶（五分）　灯心（五寸）　赤芍（一钱）　生熟穀芽（四钱）
又　前方不敢用生地者，为其便泄，恐有积滞，故先调理脾胃，病势看来未能遽退，清疏分泄之中，已为扶正，不可不兼育阴。
前方加生地（一两），大冬（一钱五分），泽泻（一钱），陈皮（一钱五分），茯神（二钱），青蒿（一钱），茅根（四钱），芦根（八钱），姜皮（三分），去砂仁、赤芍。
又　病不退，正日虚，惟有加重扶正育阴以御邪。
洋参（一两五钱）　生地（一两五钱）　丹皮（二钱）　怀药（八钱）　麦冬（三钱）　粉葛（一钱五分）　滑石（二钱）　扁豆（五钱）　陈皮（二钱）　神麴（炒，三钱）　淡苓（一钱）　元参（三钱）　钩钩（五钱）　生熟芽（六钱）　茅根（四钱）　芦根（一两）　竹心（一钱）　灯心（五寸）　姜皮（三分）
又　早晨诊视，六脉骤见细弱无根而数，面青鼻冷，滑泄不止而损及中阳，方宜改用甘温从治。
人参（一钱）　黄耆（六钱）　熟地（八钱）　豆卷（三钱）　生熟草（六分）　陈皮（一钱）　范志曲（炒，二钱）　车前（二钱）　生姜（一）
又　病之不退，皆由不气充，血不足，邪不能外达，而得气旺血充，自然汗至，极宜耐心静养。
洋参（一两二钱）　生熟地（各一两）　绵耆（六钱）　怀药（一两）　扁豆（四钱）　麦冬（三钱）　丹皮（一钱五分）　茯神（辰砂拌，二钱）　建泽泻（一钱）　车前（三钱）　陈皮（二钱）　元参（三钱）　葛根（一钱）　神麴（一钱五分）　竹心（五分）　芦根（四钱）　生熟芽（六钱）　茅根（二钱）　姜皮（三分）　青蒿（一钱五分）　牡蛎（煅，四钱）　生熟砂仁（四分）
上方，做二十四味流气饮法。按，流气饮即此义也。
又　病属下虚上实，实其下，清其上，固其后，防邪内陷，利其前，引邪出路，体虚邪实，一定治法。时俗见之以为谬，余亦不敢自逞。思东垣补中益汤以劳力感邪，明明示曰，有一二剂而得汗者，有十馀剂而汗解者，有二十馀剂而汗解者。切不可以投方不效者，轻易更换，重训如此，非所妄也。况数十年来，治经不少，兹议虽多，不从俗附和。
洋参（一两五钱）　生熟地（各一两）　怀药（一两）　绵耆（八钱）　扁豆（八钱）　茯神（辰砂拌，三钱）　麦冬（辰砂拌，一钱五分）　丹皮（一钱五分）　泽泻（一钱）　车前（二钱）　元参（三钱）　青蒿（一钱五分）　生熟砂仁（四分）　陈皮（一钱五分）　牡蛎（五钱）　神麴（二钱）　粉葛（一钱）　姜皮（三分）　茅根（三钱）　竹心（一钱）　灯心（五寸）　芡实（五钱）　五味（三分）　菖蒲（四分）
又　症属阳邪陷里，脉虽无力，护托之中，先宜凉透，当祖竹叶黄耆汤法。
前方，加犀角（一钱），川连（二分），芦根（五钱），豆卷（三钱），去五味、姜皮，用生熟穀芽（一两）煎代。
又　便泄已能渐止，汗还未得，仍在险途。可喜者，能受重剂。四五日来，立得住脚，但人事宜于格外小心。
洋参（一两五钱）　生地（一两五钱）　怀药（一两五钱）　扁豆（一两）　芡实（五钱）　黄耆（八钱）　大麦冬（辰砂拌，二钱）　茯神（辰砂拌，二钱）　葛根（一钱）　青蒿（一钱五分）　丹皮（一钱五分）　泽泻（一钱五分）　车前（二钱）　生熟砂仁（一钱）　元参（二钱）　陈皮（二钱）　神麴（二钱）　豆卷（三钱）　牡蛎（煅，五钱）　菖蒲（五分）　生熟芽（五钱）　竹心（一钱）　灯心（五寸）　茅根（三钱）　萸肉（二钱）　缸豆（五钱）　熟地（一两）
又　大剂日进，今时见烦躁，非加病也，乃邪正相持，欲达不达之象。
前方，加枣仁（三钱），黑栀（一钱），知母（一钱），去熟地、萸肉、缸豆。
又　夜半神清躁烦，起坐不安之象，于旁人关切视之，似欲加重，难怪其著急。如欲加重，三四日来，大便反能完固乎？余所以无恐者，恃此耳，况脉至无力而渐见有力，细微而逐浮大，内陷之邪得托解，有外达之机。邪正交战于中，欲达未达之象，因势利导，此其时矣。亦又可先生先补后散之法。凡属虚症宜用，非余之杜撰也。
柴胡（五分）　川芎（八分）　枳壳（一钱）　石决（一具）　钩钩（一两）　通草（一钱）　羚羊（一钱）　黑栀（一钱）　川贝（二钱）　车前（二钱）　金器（一具）
又　昨投利导一剂，果得疹子一身，层层密密，无空隙处。虽为佳兆，惜其不满二时而隐，汗虽得，未及遍体，究由气血虚弱，不能鼓送尽彻，馀邪未尽，未免还有风波。接用清解透达一法，此亦先补后清之议。
柴胡（三分）　牛蒡（一钱）　山栀（一钱）　犀角（一钱）　豆卷（三钱）　丹皮（一钱五分）　鲜地（一两）　羚羊（一钱）　钩钩（五钱）　灯心（五寸）　竹心（五分）
前方投后，病者神情颓困，不宜再用。
洋参（一两五钱）　生熟地（各一两）　黄耆（四钱）　怀药（一两）　远志（七分）　菖蒲（四分）
上方所以简者，透疹之后，邪有出路，未便挟杂以致有碍。看其动静，再酌可也。
又　身热仍然不退，究属末邪未尽达，肺阴肾液更枯涸矣。扶正育阴，兼佐酸甘。
洋参（五钱）　生地（一两二钱）　丹皮（一钱五分）　怀药（一两）　萸肉（二钱）　扁豆（一两）　陈皮（二钱）　泽泻（一钱五分）　黄耆（六钱）　麦冬（二钱）　元参（二钱）　豆卷（二钱）　牡蛎生（五钱）　蜜梅（一个）　石榴（五钱）　灯心（五寸）　竹心（二十片）　莲心（五钱）　茯苓（二钱）　车前（一钱五分）　北沙参（一钱五分）　川贝（一钱五分）　芦根（五钱）　生熟芽（三钱）
又　热仍然不退，唇舌仍见乾枯，内恋之邪依然劫液伤阴。滋填扶正之药未免轻减，还宜加重。
前方，加熟地（一两五钱），砂仁（一钱），芡实（五钱），神麴（炒，二钱），远志（七分），去沙参、茯神、车前、川贝、芦根。
又　晚间汤饮。
竹心（五分）　麦冬（三钱）　元参（三钱）　灯心（五寸）　石榴（一两）　沙参（四钱）　玉竹（四钱）　莲心（一两）
又　病后变幻，脉无一定，此所谓虚人多变也。再用参、耆、术、地，以立其命，候其变出如何境象，用施何药。
熟地（一两五钱）　绵耆（一两）　党参（一两五钱）　冬术（五钱）　玉竹（四钱）　怀药（一两）　扁豆（一两）　枣仁（五钱）　生熟芽（一两）　石榴子（一两）
又　神情颓困，自透诊之后，解表之药不敢再用。扶正却邪，不失万全。
熟地（一两六钱）　党参（二两）　黄耆（八钱）　陈皮（一钱五分）　砂仁（炒，一钱）　龙齿（煅，三钱）　麦冬（辰砂拌，二钱）　冬术（三钱）　玉竹（四钱）　黑栀（一钱）　牡蛎（煅，五钱）　莲心（三钱）　蜜梅（一个）　石榴（二两）　朱砂（一钱）　珠子（三分）
另用人参（一钱），麦冬（二钱），五味子（六分），玉竹（二钱），枣仁（六钱），香粳米（一撮）。
上药代汤饮之。
又　舌色时而更变，病情忽阴忽阳。
熟地（八钱）　黄耆（一两）　陈皮（一钱五分）　龙齿（煅，四钱）　茯神（三钱）　党参（一两）　穀芽（六钱）　怀药（一两）　砂仁（一钱）　生地（一两六钱）　杞子（二钱）　炙草（六分）　川斛（二钱）　血珀（一钱）
又　夜卧安适，清晨脉亦和平，交午复热，脉又加数。究属气血未充，伏邪示能透尽，虚至如此。清散之药，不可再投。
党参（一两）　黄耆（一两）　生地（一两一钱）　怀药（一两五钱）　茯神（三钱）　萸肉（二钱）　炙草（六钱）　陈皮（一钱五分）　枣仁（一两）　龙齿（煅，四钱）　穀芽（生炒，一两）　白芍（炒，一钱五分）　杞子（一钱）　砂仁（炒，一钱）　川斛（一钱五分）
又　二三日内稍得药力，渐有转机。不料肛门之后，脊骨之下偏左，又生外疡，此因质弱，内外挟攻，可畏可畏。
前方，加银花（三钱），草节（一钱），生赤首乌（四钱），丹皮（一钱五分），青蒿根（一钱），去白芍、炙草、杞子、砂仁、石斛。
另用人参（二钱），麦冬（一钱），玉竹（二钱），茯苓（三钱），代茶饮。
又　下午又见躁烦，至夜半大汗遍身，上中二焦之邪从此可以渐渐清楚，得汗后，夜卧安适，清晨胃口知饥，都是佳兆。惟下体外疡，难卜就痊为虑也。
洋参（一两）　党参（一两）　黄耆（一两五钱）　生熟地（各一两二钱）　大冬（二钱）　萸肉　怀药（二钱）　玉竹（四钱）　丹皮（一钱）　生首乌（五钱）　茯苓（三钱）　枣仁（一两）　龙齿（三钱）　甘草（一钱）　砂仁（一钱）　穀芽（一两）　银花（四钱）　扁豆（五钱）
又　景岳云，补药助我之正气，敌彼之邪气。参、耆、术、地，愈早愈好，愈多愈妙，正旺一分，邪退一分。时下皆曰补药补住邪气，用清散攻消，十人之中五六人得愈，并必不可用之药，但可以医轻症实症，欲挟虚纯虚之症，忱以清散攻消，无不立弊，良可叹也。自起病之至今，余未经手时，未尝不服清攻消散，何以渐渐加重？自余经手至今，每日清晨服人参麦冬汤饮，饮中人参多服，总计一斤有馀。党参、熟地、洋参、黄耆、冬术之药，已有馀斤矣。今得透疹发汗，便固知饥，热轻邪解，岂非补药之功乎？先前透疹，今又得汗，从此小心，可以渐入佳境。方不外乎补神安神，耐心多服。
洋参（一两）　党参（二两）　黄耆（一两六钱）　生地（一两二钱）　萸肉（二钱）　茯苓（三钱）　陈皮（二钱）　怀药（一两二钱）　玉竹（四钱）　甘草（一钱）　枣仁（一两）　扁豆（炒，一两）　龙齿（四钱）　砂仁（一钱）　银花（三钱）　首乌（三钱）　穀芽（生炒，三钱）　白芍（炒，二钱）　沙参（四钱）　牡蛎（五钱）　血珀（一钱）　神麴（炒，一钱五分）
又　论病后遗泄，有饮水多而不及传化发肿者，有饮食不节发肿者，有气复而阴未复，气无所附而肿者。饮水多而肿者，小便不利，宜通其小便。食多运化不及而肿者，胸满恶食，消食健脾则愈。气复而阴未复肿者，顺气则愈。考之，《瘟疫论》而述之也。今面目手足肿浮，身体转侧轻便，顺其气不久自愈。
党参（一两）　绵耆（炙，一两六钱）　杞子（三钱）　白芍（炒，四钱）　芡实（炒，一两）　怀药（炒，五钱）　冬术（一两）　杜仲（四钱）　枣仁（八钱）　砂仁（炒，一钱）　陈皮（二钱）　神麴（炒，一钱）　萸肉（炒，三钱）　肉果（一钱）　牡蛎（六钱）　穀芽（生炒，一两）　苓皮（炒，四钱）　龙齿（五钱）　苏梗（二钱）　半夏（一钱五分）　车前（炒，八钱）　五味（炒，一钱五分）　姜（二片）　枣（一枚）
又　党参（一两）　绵耆（一两二钱）　熟地（一两六钱）　杞子（三钱）　白芍（炒，三钱）　芡实（炒，一两）　怀药（炒，二两）　冬术（炒，二钱）　杜仲（五钱）　枣仁（炒，八钱）　砂仁（一钱）　陈皮（二钱）　神麴（炒，一钱）　肉果（一钱）　牡蛎（五钱）　萸肉（炒，三钱）　茯苓（三钱）　龙齿（三钱）　炙草（三钱）　扁豆（五钱）　建莲（炒，一两）　生熟芽（一两）
又　微微发热，脉稍见数。
加玉竹（四钱），丹皮（一钱），北沙参（四钱），首乌（三钱）。
又　言语犹有不清处。
党参（一两）　冬术（六钱）　熟地（一两五钱）　杞子（三钱）　怀药（一两）　芡实（炒，一两）　黄耆（一两二钱）　白芍（三钱）　砂仁（一钱）　杜仲（四钱）　枣仁（八钱）　半夏（一钱五分）　神麴（炒，一钱）　牡蛎（五钱）　萸肉（二钱）　穀芽（生炒，六钱）　陈皮（二钱）　炙草（一钱）　茯神（三钱）　龙齿（三钱）　扁豆（五钱）　玉竹（三钱）　丹皮（一钱五分）　姜（一）
前方加肉果（炒，一钱），五味（二十粒），菟丝（三钱），枣（二个），去扁豆、炙草、丹皮。
又　党参（一两五钱）　熟地（一两八钱）　茯神（三钱）　怀药（一两）　芡实（炒，一两）　杞子（三钱）　白芍（炒，三钱）　杜仲（四钱）　炙草（一钱）　半夏（二钱）　枣仁（八钱）　黄耆（一两五钱）　冬术（八钱）　萸肉（三钱）　陈皮（二钱）　牡蛎（煅，六钱）　玉竹（四钱）　穀芽（生炒，六钱）　扁豆（六钱）　丹皮（二钱）　建莲（三钱）　益智（三钱）　炮姜（一钱）　生首乌（五钱）
又　前方，加川斛、肉果、神麴、龙齿、五味、车前子，去首乌、玉竹、丹皮、益智、姜。
以上十数日，稍温则见热象，稍凉则见寒象，此虚体初愈一定之理，药亦随时变通。
又　脉来渐渐和平，时而数，时而浮，时而大小，所谓虚人之脉，来无定形也。今胃口日起，大便完固，可以望痊。自九月二十八日至十一月初五日，计六十馀日矣。服至明年二月未曾脱离煎药，今已发胖脉固矣。
顾左　病经二十馀日，今神色昏迷，舌乾无津，脉至软弱且细且空，气血俱伤矣。邪难外达，势必转趋于内，危险之至。邪不在表，断无散理。无火症火脉，断无清理。大便已解，断无下理。况脉弱无神，不虑重虚其虚乎？昔贤曰，无实症可据，即是虚症。今但有虚象，舍托一法，别无妙策。
黄耆（六钱）　洋参（三钱）　熟地（一两）　当归（一钱五分）　枣仁（炒，一钱）　麦冬（一钱）　豆卷（四钱）　生地（五钱）　柴胡（三分）　钩尖（五钱）　穀芽（四钱）　竹心（十张）　甘蔗汁（十匕）
又　病情脉色俱属重险，然人事不可不尽。宗古法，清上实下。
黄耆（一两五钱）　洋参（一两二钱）　熟地（二两）　当归（二钱）　枣仁（炒，二钱）　大冬（辰砂拌，一钱）　豆卷（四钱）　犀角（五分）　菖蒲（五分）　川连（四分）　制附子（一钱）　银花露（半杯）
蒋左　先伤于阴，后触暑热，清之不效，散之不应，得汗不解，得便亦不解，脉至左三部微细，右三部浮大而空，舌有捲缩之象。邪陷于内，势有渐蹈外险之危途。本难下药，不忍坐视，勉为图治。吴又可先生《瘟疫论》中有云，清散攻消不应，上见液涸，下见阴失者，只有生脉、六味合投，兹採其意立方。
洋参（一两）　炒丹皮（一钱）　茯苓（二钱）　陈皮（二钱）　萸肉（三钱）　大冬（三钱）　五味（三分）　生地（一两五钱）　豆卷（四钱）　秫米（四钱）　怀药（三钱）　竹心（一钱）　灯心（五寸）
窦右　六脉无力而数，神识似昏非昏。此正虚不能敌邪，邪已入心胞，吉少凶多。论治当大方托解，但恐药力不及耳。
洋参（一两）　当归（三钱）　黄耆（六钱）　穀芽（生炒，五钱）　紫苏（一钱五分）　枣仁（炒，二钱）　钩钩（五钱）　远志（五分）　柴胡（六分）　豆卷（三钱）　生熟甘草（四分）　姜（三）
又　投大剂托解，脉来稍觉有神，惟右尺似有欲无，便溏足冷，舌心乾红，小溲时赤时淡，乃元阳衰惫于下，阴液不能上承。方，不外乎大补大托之中，少佐温养下元一法。
洋参（一两五钱）　当归（三钱）　黄耆（一两二钱）　枣仁（四钱）　远志（炒，七分）　扁豆（一两）　生熟地（炒，一两六钱）　怀药（炒，五钱）　玉竹（炒，四钱）　陈皮（一钱五分）　茯神（一钱五分）　甘草（四分）　穀芽（三钱）　杞子（三钱）　姜（一）
许　面赤舌焦，口喝引饮，脉来右寸关洪大有力，但热不寒，二便艰涩，议清降法。
鲜斛（一两）　芦根（一两）　黄芩（二钱）　山栀（二钱）　花粉（三钱）　连翘（二钱）　薄荷（二钱）　元参（三钱）　知母（三钱）　甘草（五分）　竹叶（一钱）　元明粉（二钱）
上，一二剂，诸恙退去大半，原方再服。
凡用寒凉，有火症火脉俱见者方可用，有火症而无火脉者不可用，有火脉而无火症者亦不可用，此等处可不细心参究哉？
又　前投开泄清解，而大便通利，身热稍退，而舌苔干黄如故。急宜纯甘清润，以救上津液。
鲜地（四钱）　麦冬（四钱）　丹皮（二钱）　豆卷（四钱）　川贝（二钱）　元参（三钱）　川连（三分）　知母（二钱）　花粉（一钱）　薄荷（一钱）　灯心（一钱）　连翘（一钱）　甘草（五分）　山栀（八分）　鲜斛（五钱）　芦根（二两）　竹心（一钱）　雪梨（二两）　银花露（一杯）
另用蔗汁，代汤饮之。
侯左　身热无汗，便溏，舌心干黄，表邪未透，已有内走之势，况兼耳聋气短，亦属虚象，症非轻视。
葛根（一钱五分）　姜皮（六分）　薄荷（二钱）　丹皮（二钱）　扁豆皮（一钱）　知母（一钱）　茅根（六钱）　竹心（一钱）　灯心（五寸）　鲜藿香（一钱）
又　邪热不散，内阻机窍，耳聋，舌黄，胸闷便泄，最虑内闭。
原方，加连翘（一钱），郁金（一钱），桔梗（五分），牛蒡（三钱），六一散（三钱），通草（七分），竹茹（炒，七分）。
又　脉至右关无力，时见呕恶，胃气伤矣。
鲜藿香（一钱）　扁豆（三钱）　丹皮（二钱）　葛根（一钱）　知母（一钱）　陈皮（一钱）　益元散（一钱）　洋参（一钱五分）　前胡（一钱）　荷叶（一钱）　姜皮（六分）　灯心（五寸）　生穀芽（二钱）
又　无形暑湿，阻遏清气，以致升降失职，频频呃逆，舌苔两傍黄，中心绛而干，脉至右寸关虚软。肺液胃津两伤，最虑内陷变幻。
丹皮（一钱）　橘红（盐水炒，一钱）　竹茹（姜汁炒，七分）　洋参（一钱五分）　柿霜蒂（三个）　桔梗（五分）　益元散（五分）　通草（七分）　郁金（一钱）　姜渣（七分）　灯心（一丈）　枇杷叶（一张）　苡米（炒，一钱）　沉香汁（三匕）
又　病经两旬，有昏沉之象，已有内陷厥脱之虑，脉至右寸关无力，呃逆频频，无真寒可据，又无实火可凭，所有见症无非虚象。宜宗益纳法，兼和胃清暑立方。
洋参（八钱）　半夏（炒，一钱）　通草（七分）　橘红（一钱五分）　丹皮（三钱）　知母（一钱）　扁豆（二钱）　连翘（一钱）　竹茹（姜汁炒，八钱）　郁金（四分）　麦冬（辰砂拌，一钱）　生地（四钱）　姜渣（八分）　益元散（二钱）　沉香汁（三匕）　木香汁（三匕）　石菖蒲（三分）　灯心（五寸）　枇杷叶（一钱）　莲子心（十粒）
又　洋参　川连　山栀　豆卷　穀芽　新会皮　车前（盐水炒）　元参　神麴　翘心　竹茹　扁豆　大生地　木香（磨冲）　秫米　浮麦　菖蒲　灯心　枇杷叶
徐左　年逾六旬，气血两亏，劳则心神暗耗，烦则肝阳妄动，湿疫居于中焦，暑风袭于脉络，乃为眩晕，为左手不用，舌白脘痞，发热便溏，病如履冰，理之不易，急先醒胃理肝，如得大便渐固，方为转机，否则难为力矣。
钩钩（一两）　桑叶（一钱）　半夏曲（一钱五分）　扁豆（炒，五钱）　建曲（炒，三钱）　赤苓（二钱）　苡米（三钱）　荷叶（二钱）　橘红（一钱）　生熟芽（六钱）
某　久热伤阴，舌赤无苔，饮食不思，胃液枯涸，温燥难投，清疏不合，苦寒恐碍正气，滋补又虑助邪，拟芳香悦脾，酸甘化阴之法。
银花露（一杯）　香梗穗（二支）　鲜佛手（二钱）　真川贝（三钱）　丹皮（二钱）　白芍（一钱）　鲜青蒿梗（三钱）　生甘草（三钱）
另用鲜藕（一两），绿豆（一两），煎汤代茶。
周右　病后劳碌不慎，风寒以致发热，头痛呕恶，便溏，穀食不纳，正气极虚，邪难外达，脉来浮大无力，面白舌淡。此亏在气分，拟补中益气汤主治。乃东垣治劳倦感冒之第一妙方。然症甚剧，极要小心。
柴胡（三分）　升麻（三分）　洋参（五钱）　黄耆（六钱）　冬术（炒，三钱）　陈皮（一钱）　炙草（六分）　当归（炒，三钱）　姜皮（三分）　川芎（三分）　茯苓（二钱）　蔓荆子（三分）　荷叶（五钱）　焦芽（三钱）
陈　得汗得便而邪不能解，脉数不减，口渴喜饮，热邪陷入营分，恐有劫液昏之厥变。寒之不寒，水之亏也；透之不透，正之虚也。清开之中，佐以育阴扶正。
生地（一两）　丹皮（二钱）　川金（二钱）　元参（二钱）　麦冬（三钱）　连翘（二钱）　知母（炒，一钱五分）　车前（炒，三钱）　犀角（冲，一钱）　陈皮（盐水炒，二钱）　豆卷（三钱）　洋参（三钱）　川贝（三钱）　木香（三分）　竹茹（一钱）　灯心（一丈）　刀豆子（切，炒，二钱）
万氏牛清心黄丸，药汁化服。
某　脉至沉分带数，口渴便溏，邪伏于内，拟轻可去实法。
姜皮（一钱）　丹皮（一钱五分）　六神麴（二钱）　粉葛（一钱）
某　头晕脉数，恶寒发热。纯乎外感，以柴陈煎疏解。
柴胡（三分）　陈皮（一钱）　赤苓（一钱）　炙草（三分）　半夏（一钱）　薄荷（一钱）　荆芥（一钱）　麦芽（一钱）　香茹（七分）　姜（一片）　鲜藿香（二钱）
姚左　热多寒少，脉来数大，法宜清上。
知母（一钱五分）　葛梗（二钱）　元参（一钱五分）　六一散（二钱）　薄荷（五分）　竹叶（一）
欧左　寒热日来，以柴胡饮和解之。
柴胡（三分）　防风（一钱）　陈皮（一钱）　苏叶（七分）　半夏（一钱）　炙草（三分）　姜（一）　枣（一）
许左　夏暑汗不出者，秋成风疟，寒热无定，更兼劳役，所以腰痛。法宜疏解，以柴陈煎加味。
柴胡（四分）　广皮（一钱）　炙草（二分）　生熟砂仁（六分）　半夏（一钱）　荆芥（一钱）　杜仲（四钱）
章左　暑风挟湿，寒热日至，长短不齐，由年高正气不足，脉至右关滑大，左关弦硬，曾经呕吐。刻当疏泄少阳阳明，宗小柴胡法，兼以扶正，留方候正。
青蒿梗（一钱）　川贝（一钱五分）　陈皮（一钱）　半夏（一钱）　生熟砂仁（八分）　洋参（一钱五分）　前胡（八分）　薄荷梗（一尺）　竹茹（炒，三分）　姜（一）
徐左　温邪疟疾久延，热蒸不已，龈糜舌白，腹满，脉数，恐其内陷成胀。
葛根（一钱）　赤苓（二钱）　神麴（炒，一钱）　大腹皮（炒，一钱）　车前子（一钱）　陈皮（二钱）　苏梗（一钱五分）　焦穀芽（三钱）
吴左　风温劫液，由卫入营，上下痛无定所，口渴喜饮，舌无苔而乾红起刺，即欲从黑咳逆不已，痰不易出，脉至右寸与两尺滑大而数。此不特肺阴受灼，津枯不能滋润，而肾水亦涸矣，无以上承。倘不伋伋救阴津肺，惟恐炎烈之火，不至燎原不已也。
生地（一两）　麦冬（二钱）　丹皮（二钱）　薄荷（一钱）　知母（二钱）　瓜蒌皮（二钱）　川贝（三钱）　郁金（一钱）　甘菊（一钱）　竹心（二十片）　灯心（五寸）　枇杷叶（蜜炙，一钱）
何右　寒热呕吐，邪在少阳阳明，得汗不解，今见舌黑齿乾，邪热不但不能外达，业已干及营阴，症属重险，况身怀六甲，热逼阴伤，难保无胎动之虞。纳穀甚少，日虚一日，恐有正不敌邪之变。脉滑而数，口渴喜饮，似可寒凉，第胃气如此，恐非尽善。醒胃理脾，无不香燥，又非液涸所宜。勉商护阴泄热，扶正凉透一法，以质高明。
柴胡（四分）　麦冬（一钱五分）　生地（八钱）　陈皮（四分）　洋参（二钱）　黄芩（八分）　苏梗（一钱）　芦根（六钱）　竹茹（一钱）　生熟穀芽（一钱）　姜（一）
又　气虚则脉无力，阴虚则脉数，胃弱则纳少而呕，火旺则口乾舌黑，种种见症，无非邪甚正虚。前投护阴泄热，扶正凉透，呕吐得止，大便十馀日不解，今得一次，虽然带血，并不溏薄，不算忌欵，方不外乎前法加重再投。
柴胡（四分）　黄芩（一钱）　知母（炒，一钱）　麦冬（二钱）　甘草（四分）　生地（一两）　元参（二钱）　陈皮（一钱五分）　苏梗（一钱）　黄柏（五分）　穀芽（生炒，二钱）　芦根（八钱）　竹叶（五片）　竹茹（一钱）　姜
又　两投育阴泄热扶正之剂，呕吐虽止而正气不足，未能托邪外出，其势仍然，但热甚则气火上升，君主为之震动，此因水不足以制相火，心火受热灼，所以舌乾而焦也。昨方去黄柏、川连，宗泻南补北之旨。
苏左　发热头晕，腹痛泻泄。脉见浮数，左寸关尤甚，而左半舌色乾红起刺。此风热从口鼻而入，漫布三焦，劫液烁津，有舌短神昏之变。急为清透，毋犯温燥，忌抑遏。
薄荷（一钱）　生草（四分）　丹皮（一钱）　山栀（一钱）　连翘（一钱）　元参（一钱五分）　茅根（五钱）　竹叶（五张）　灯心（一丈）
此方，朝夜两剂。
昨投两剂清透，稍见微汗，头昏少减，舌上红刺更甚。
原方，加川连、赤芍、车前。
王右　感冒时令风热之邪，为头晕痛发热，脉来浮数有力而大，可清可散。
前胡（一钱）　薄荷（一钱五分）　荆芥（一钱）　黄芩（一钱）　知母（一钱五分）　连翘（二钱）　甘草（五分）　竹叶（十）　茅根（一两）
昨日清散，热势稍轻，脉象稍和，仍前法治之。
原方加元参（一钱五分），山栀（七分），葛根（一钱），芦根（八钱）。
荣　发热口渴，恶心腰痛如折，脉至浮数，左寸关右甚。此挟虚感冒。宜与清解之中，兼以护阴一法。
花粉（一钱）　生地（八钱）　知母（炒，一钱）　陈皮（一钱）　生杜仲（二钱）　前胡（一钱）　茅根（六钱）　竹叶（五张）　竹茹（一钱）　生熟砂仁（六分）　姜（一）
强左　病经两旬之外，愈而复发，今微寒热甚，暮重朝轻，得汗而解，止发有时。脉至左三部软弱无力，右寸关红滑而大，沉分按之愈甚。热来口渴喜饮，自胸及腹胀满不堪，为呕恶泄泻。显系风温转疟，邪居肺胃两经。温症门中，原有热泄热呕之症，论脉症及是少阴不足，阳明有馀，景岳新方玉女煎最为切当。但久病泄泻之躯，石药未敢擅投，胸腹免然胀闷，熟地未敢据进。然多泄者阴必伤，热极者液易涸，恐其有化燥之虑，酌以玉女煎之法，甘寒可以治热，存津而不伤胃，庶乎稳当。
元参（三钱）　芦根（一两）　青蒿（一钱）　北沙参（四钱）　黄芩（一钱）　陈皮（一钱）　粉葛（一钱）　藿香（一钱）　竹茹（一钱）　灯心（一丈）
又　投甘寒治热存津，脉仍然，胸满按之而中空，久热久泄，真阴涸竭，势有化燥之虞。今所急者在泄，但止泄之药无不伤阴，培土之药无不温燥，俱非阴虚火甚者所宜。经曰肾司二阴，肾真不固则二便不禁，阴亏则水不上承而口渴舌红无苔，惟生料六味一方，补阴即可制阳，固肾即可止泄。赵养癸用此治阳明实火之症，吴有性用此救焚存阴，往一取效，今有汗而势不退，便泄而热不解，非阴虚而何？先贤免用于煎，兹遵其旨矣。
生地（一两）　丹皮（二钱）　怀药（六钱）　茯苓（三钱）　萸肉（一钱）　泽泻（一钱）　广皮（一钱）　青蒿（一钱）　元参（二钱）　芦根（六钱）　车前（生炒，二钱）　灯心（一丈）　竹心（五分）
又　初投甘寒清肺胃之药，诸恙似属仍然，继复投生料六味固肾止泄，佐以清胃之剂，胃口稍苏，两日来为进穀味则胸腹胀，胸满如前，得泄则宽，其为胃口之虚，脾象之弱不待言矣。今唇红口碎舌赤，右寸关之脉仍然洪大，显繫上焦温邪未楚，致投和胃理脾，仍以甘寒泄邪，冀其热退加谷，方为转机。
扁豆（八钱）　穀芽（生炒，二钱）　枳壳（炒，三分）　茯苓（二钱）　通草（八分）　广皮（炒，一钱）　砂仁（生炒，四钱）　洋参（一钱）　车前（生炒，二钱）　竹茹（一钱）　香粳米（一撮）　姜（一）
又　久泄肝肾两伤，脉象左软弱而右洪大，舌苔干黄。脉症合参，下焦属于虚寒，上焦因乎邪热。管先生投温固实下，便泄虽止而上焦热炽更甚。余昨投平补之方，上焦热炽虽退而舌色稍润，下焦仍见溏泄而诸象毕现。细参之，下焦宜乎温补，上焦宜乎清养，先贤本有清上实下之法，遵其旨而治之。
党参　冬术　茯苓　炙草　桂心　神麴　熟附子　木香（煨）　肉果（煨）　粟壳　车前　川连　麦冬　五味子　怀药　白芍　姜
某右　头痛发热无汗，时而怯寒，大便溏泄，脉来细数模糊，胸膈烦闷，症属挟虚时邪，防其昏厥之变。
元参（一钱五分）　洋参（三钱）　甘草（五分）　神麴（二钱）　前胡（一钱）　荆芥（一钱）　薄荷（一钱）　桔梗（一钱）　橘红（一钱）　郁金（一钱）　蝉蜕（一钱）　姜皮（七分）　茅根（一钱）　竹叶（十）　灯心（一丈）
又　上不得汗，下泄不止，疹透而隐，邪恋于中不能外达，神识不清，脉左细数而模糊。显系体虚邪甚，宗透托之法。
山栀（一钱）　车前（一钱五分）　元参（一钱五分）　洋参（三钱）　粉葛（一钱五分）　薄荷（一钱）　黄芩（一钱）　连翘（二钱）　桔梗（一钱）　丹皮（一钱五分）　甘草（四分）　福皮（一钱）　芦根（五钱）　灯心（一丈）　竹心（一钱）
又　温邪未有不伤阴者，况兼下泄不止，今热不退而舌赤无苔，脉至左弦数，右脉中空。急急护阴扶正，兼以凉透泄邪。
生地（五钱）　元参（二钱）　桔梗（一钱）　洋参（三钱）　薄荷（一钱五分）　粉葛（一钱五分）　丹皮（一钱五分）　山栀（一钱）　黄芩（一钱）　车前（一钱五分）　福皮（炒，一钱）　甘草（五分）　郁金（八分）　芦根（五钱）　茅根（五钱）　竹心（一钱）　灯心（五寸）
后方，加重生地（一两），芦根（一两），广皮（盐水炒，一钱）。
又　温邪内恋，干及乎心营，神识模糊，舌无苔而起刺，脉至无力而数。邪盛正虚，无力外达，药不外乎凉透托解，能逐向外则吉。
豆卷（三钱）　生地（一两）　元参（二钱）　桔梗（一钱）　洋参（四钱）　丹皮（三钱）　花粉（一钱）　连翘（一钱五分）　山栀（一钱）　甘草（四分）　车前（炒，一钱五分）　广皮（一钱）　甘菊（一钱）　川连（二分）　菖蒲（四分）　茅根（六钱）　灯心（一钱）　竹心（五寸）
又　原方，加扁豆（炒，三钱），穀芽（二钱），钩钩（四钱），黄菊花。
又　邪因正虚不达，气因抑郁不舒。前法之中，佐逍遥散以疏肝木。
柴胡（四分）　赤芍（炒，一钱）　当归（一钱）　茯苓（二钱）　甘草（四分）　川贝（二钱）　丹皮（三钱）　山栀（一钱）　前胡（一钱）　生地（一两二钱）　郁金（一钱）　洋参（五钱）　怀药（三钱）　穀芽（炒，二钱）　广皮（一钱五分）　通草（七分）　神麴（炒，二钱）　菖蒲（五分）　茅根（五钱）　灯心（五寸）　竹心（五钱）
又　舌色渐淡，神识稍清。
原方，加远志（五分），生绵耆（三钱）。
又　脉至无力而渐有力，大汗将至之兆。
柴胡（四分）　粉葛（一钱）　赤芍（一钱）　滑石（二钱）　怀药（四钱）　生地（一两二钱）　洋参（八钱）　绵耆（六钱）　玉金（一钱）　陈皮（一钱）　当归（一钱）　茯神（二钱）　甘草（四分）　川贝（二钱）　山栀（一钱）　丹皮（三钱）　通草（八分）　穀芽（二钱）　神麴（二钱）　远志（五分）　菖蒲（五分）　茅根（三钱）　灯心（一丈）　竹心（一钱）
又　热退脉平，其起坐不宁，语言无论次者，并无邪热为患。半由神不守舍，半由心事不适。
洋参（八钱）　麦冬（一钱）　茯苓（二钱）　远志（去心，七分）　枣仁（四分）　龙齿（三钱）　丹皮（一钱五分）　生地（一两二钱）　郁金（一钱）　胆星（五分）　竹黄（一钱）　山栀（一钱）　菖蒲（五分）　竹心（五分）　砂仁（冲，一钱）
强右　扬手掷足，揭去衣被，多言妄语，纯乎阳邪见症，所嫌右脉细微欲绝，左脉亦细微无根。病势极险，勉商一方，以冀万一。
洋参（一两二钱）　生地（三两）　丹皮（二钱）　川连（四分）　犀角尖（一钱）　灯心（五寸）　豆卷（三钱）　穀芽（生炒，二钱）　菖蒲（五分）　竹心（一钱）
另用朱砂（一钱），犀黄（一分），研极细末，和匀冲服。
又　昨投大剂托透清解之方，大便两次连得，秽浊异常。今神情稍安，然不足为喜，尚在险途。不外前法，能日夜酣饮，以冀药力到时，可望转机。
洋参（一两二钱）　生地（三两）　丹皮（三钱）　川连（四分）　犀尖（一钱）　山栀（一钱）　连翘心（一钱五分）　豆卷（三钱）　穀芽（生，二钱）　远志（四分）　胆星（五分）　茯神（三钱）　菖蒲（五分）　竹心（一钱）　灯心（五寸）　车前（盐水炒，二钱）　银花（二钱）
另用辰砂（一钱），西黄（一分），研，冲服。
强左　面垢唇红，舌将化燥，有汗而热不退，脉数无力，语声不扬。气虚阴伤极矣，而温邪内恋，转为神昏，便棘手矣。
洋参（五钱）　生地（一两）　川贝（三钱）　知母（二钱）　广皮（一钱）　扁豆（炒，三钱）　葛根（一钱）　楂炭（二钱）　芦根（一两二钱）　竹心（一钱）
又　连投大剂，诸恙虽减而脉神未得，未可恃也。
洋参（一两二钱）　生地（三两）　丹皮（三钱）　麦冬（一钱五分）　山栀（一钱五分）　茯神（二钱）　连翘心（一钱）　枣仁（炒，三钱）　志肉（五分）　扁豆（炒，三钱）　豆卷（三钱）　广皮（一钱五分）　车前（盐水炒，二钱）　银花（二钱）　竹黄（一钱）　川连（一分）　菖蒲（五分）　朱砂（冲服，一钱）　灯心（一丈）　竹心（一钱）
又　吸吸短气，乃元海无根，虚烦似狂，乃神不自主，尽是阴尽阳尽之兆，症属危险。温邪而致液涸津枯，总不外乎生脉六味两方。吴又可《瘟疫论》中惯用此法，能日夜酣饮，往往有得生者。又考之如狂，似白虎汤症而用当归补血汤，此症近似，亦兼用之。不识以为然否，兹採取三方之意合成一方。
洋参（一两五钱）　麦冬（五钱）　五味（二钱）　生地（三两）　丹皮（三钱）　怀药（四钱）　扁豆（三钱）　元参（三钱）　花粉（二钱）　当归（三钱）　青朱（五分）　辰砂（五分）　菖蒲（五分）　竹心（一钱）　竹油（半杯）　竹茹（一钱）　灯心（一丈）　莲子心（五分）
此方，日夜酣饮。
又　昨投三合方法，一以扶正，一以育阴，一以清神透解，气喘略平，舌不加燥。但右三部脉至究嫌细弱，所谓暑则伤气，热则伤营，不外乎前法，原方加重。
洋参（三钱）　怀药（二钱）　车前（炒，二钱）　绵耆（五钱）　去当归
又　屡次扶正育阴，清解之品，气喘渐平，脉亦有神，兹溲少腹胀。因阳药频多，中无去路之故，良由膀胱气化无权，肾真不司开合，小肠传导失职，虚人往往有此。小溲便不通爽，且先见症治症，候其小溲通长，再商大剂。
洋参（一两五钱）　麦冬（五钱）　生地（三两）　丹皮（一钱五分）　元参（三钱）　银花（三钱）　山栀（炒，一钱）　枳壳（炒，四分）　穀芽（生，二钱）　通草（一钱）　木香（冲，一分）　福曲（一钱五分）　荷梗（一尺）　竹心（一钱）　鲜车前根须（五钱）　鲜菊花根汁（四钱）　细菖蒲（五分）　辰砂（冲服，五钱）　血珀（冲服，五分）
又　小便通调，又可进大剂，然真汗未得，真阴未复，邪热未清，未可恃以无恐。
洋参（一两五钱）　元参（三钱）　丹皮（二钱）　银花（四钱）　通草（一钱）　花粉（二钱）　麦冬（六钱）　穀芽（生炒，三钱）　福曲（一钱五分）　扁豆（炒，四钱）　生地（三两）　知母（三钱）　川连（三分）　木香（二分）　灯心（一丈）　芦根（五钱）　荷梗（一尺）　菖蒲（五分）　鲜车前连根须（五钱）　菊花根须（四钱）　鲜萹蓄（三钱）
又　精气神为人身之宝，今诸患虽为转机，而精气神无不亏剧。凡寒暖饮食恼怒，稍有不遵戒守，极易生变，慎之慎之。原方俱为减轻。
又　热退身凉，风恬浪静，但舌光如镜，津液未回，脉细如丝，气血大亏，宜事小心，稍失其宜，即有变端之患。
原方，加萸肉、粳米，去山栀、知母、通草、花粉、银花。
李左　头痛发热无汗，脉至浮数，厥厥动摇，咽喉疼痛。此属新凉束缚于表里，热不能外达，拟与凉散。
薄荷（一钱五分）　荆芥（一钱）　粉葛（一钱）　桔梗（一钱）　元参（三钱）　淡芩（一钱）　川连（五分）　牛蒡（二钱）　山栀（一钱）　甘草（四分）　连翘（一钱五分）　知母（一钱五分）　竹叶（二十张）　灯心（三十寸）
潘　淅淅恶寒，翕翕发热，为日颇多，咳痰纳少，舌白微黄，溲热便结，热来气机上升，神识昏迷，脉至右大于左，此属暑风袭于肺卫。肺主皮毛而形寒，风为阳邪而发热，肺主诸气而上升，肺主脏主咳逆。肺属金，水出高源而溲热。肺与大肠为表里而便结。肺乃相传之官，与心君密迩，此以神模也。　此方失去。
某左　神昏似笑，脉数无力，发热无汗。温邪内陷心胞，刻欲传入心营则险。
竹心（二钱）　茅根尖（六钱）　芦根（二两）　麦冬（三钱）　山栀（五分）　川连（五分）　翘心（一钱）　丹皮（一钱）　犀角（一钱）　洋参（三钱）　大生地（一两）　茯神（三钱）　远志（七分）　车前（一钱五分）　天竺黄（一钱）
某左　上腭碎烂，痛连咽喉。此虽时邪素来，气体薄弱，清解之中，兼以育阴。
甘草（一钱）　银花（三钱）　马勃（五分）　荆芥（一钱）　山栀（一钱）　黄芩（一钱）　生地（四钱）　元参（二钱）　灯心（五尺）　竹叶（二十）　沙参（三钱）　麦冬（一钱）　桔梗（一钱）　射干（一钱五分）　薄荷（一钱）
屈　头痛发热，脘痛恶心，口渴脉数，纯乎时邪挟积。
柴胡（四分）　薄荷（一钱）　炙草（三分）　砂仁（炒，八分）　广皮（一钱）　粉葛（一钱）　黄芩（一钱）　花粉（一钱）　竹叶（十）　焦穀麦芽（各三钱）
六淫者，风寒暑湿燥火也。暑风燥火，上先受之；湿寒浊气，下先受之。《内经》所谓清邪中上，浊邪中下是也。夫六淫之中，惟风为百病之长，善行而数变。景岳有言曰，风送寒来，寒来风入。由此观之，非惟寒从于风，而暑湿火三者皆由乎风也。而燥独不居焉，此统言其外来之邪，再言其时令之感。《内经》冬伤于寒者，春必病温；夏伤于暑者，秋为痎疟，春伤于风者，夏为飧泄；秋伤于湿者，冬生咳嗽。此言其伏邪也。凡邪之中人，必乘隙而侵耳。惟所虚之处，即受邪之地。《内经》谓邪之所凑，其气必虚也。盖表受邪则畏寒头痛，肺受邪则鼻塞咳逆，脾受邪则便泄恶食，肝受邪则搐搦痉厥，心受邪则舌短神昏，肾受邪则腰痛耳聋，胆受邪则寒热不止，胃受邪则壮热呕吐，小肠膀胱受邪则溺赤短缩，大肠受邪则便难而燥。至于虚实寒热之别，当察其形症脉色可洞。然于心目之间，揣先生用意。邪在表者散之，在里者泄之，生冷伤脏者温而通之，实火炽甚者折之。气虚邪陷者，竹叶黄耆汤托透。兼阴虚邪甚者，生脉六味，扶正为主。虚极危剧者，二十四味流气饮大剂用之。无不应手而愈。回养之力，活人已无计矣。后学得而习之。

咳血  ***************************
宗左　咳吐见红，时作时止，由来已久，脉至左关独见弦数，面色带青。纯乎肝阳亢逆，缘水亏无以涵木也。
大红山茶花（三朵）　生地（炒，八钱）　丹皮（炒，一钱）　怀药（炒，三钱）　茯苓（一钱五分）　泽泻（盐水炒，一钱五分）　白芍（一钱）　石决明（四钱）　川金（五分）　川贝（一钱）　稆衣皮（一钱）
张右　清晨咳逆已久，必出酸水而止，此由胃有停饮，而肺气不降也。近系风热感肺，咳而见红，咽喉肿痛，肺络受伤。先为清理时邪。
川贝（三钱）　桔梗（一钱）　橘红（盐水炒，一钱）　红花（三分）　山茶花（三朵）　竹茹（八分）
王左　久咳见红，脉至无力，声音怯弱。宜培脾肺肾三脏。
黄耆（五钱）　熟地（六钱）　款冬花（三钱）　荆芥（炒，一钱）　冬术（三钱）　诃子（四分）　百合（三钱）　蝉衣（一钱）
殷左　咳血腰痛，足膝无力，脉见软弱，由来已久，更兼盗汗，肺肾两伤。
熟地炭（六钱）　炙草炭（四分）　当归炭（一钱五分）　川断（一钱五分）　萸肉（一钱）　荆芥（炒，一钱）　牛膝炭（一钱）　杜仲（四钱）　红花（三分）　百草霜（一钱）
沉左　阴虚之质，又兼时令之邪，咳血胸痞，牙龈碎烂，脉至浮而带数。拟清上实下之法。
川贝（三钱）　枳壳（八分）　丹皮（一钱）　知母（一钱）　生地（五钱）　橘红（一钱）　荆芥（炒，一钱）　茅根（二钱）　竹茹（八分）
某左　年高久咳，痰中见红，脉至左关弦数，右寸关细弱。脾肺气伤，肝肾阴亏。
党参（四钱）　冬术（三钱）　玉竹（四钱）　熟地（一两）　白芍（炒，一钱）　山药（四钱）　苡米（四钱）　冬花（三钱）　五味（十四）　百合（三钱）　藕节（一个）　某左　脉数无力，咳嗽见红，肌肉消瘦，纳穀不旺。凡纯阳之药有益于肺胃，不利乎脾土，以脉症合参，方以补土生金，能守养节欲，缓缓图痊。
四君子汤，加白及、苡米、黄耆。
蒋左　脉至右大于左，咳嗽见红，内热。宜调和营卫。
玉竹　怀药　炙草　北沙参　熟地　川斛　川贝　百合
吴左　久咳络伤而见血。但清肺凉血之药，施于土衰便溏者不宜，须以培土生金为治。
四君子汤，加山药、砂仁、大麦仁、玉竹、冬花。
某　咳血而见腰痛，指足节骱亦见红肿而痛。不特肺金有邪，肝肾无不有邪矣。
红花（三分）　川牛膝（二钱）　桑白皮（一钱）　桑枝（一两）　苡米（一钱）　荆芥炭（一钱）　生地（一两）　秦艽（一钱）　南沙参（四钱）　川贝（二钱）
邵左　病起咳嗽见红，失治于初，今形瘦食减音雌，左脉细数而右细弱。金裹盗起于母，脾土亦伤。水无所生，肾阴亦损，阴亏夜热。所谓虚而不复即是损，损而不复即是劳。法当温益，大忌见血见热而用耗散寒凉，以伤生生之气。
黄耆（炙，六钱）　怀药（炒，四钱）　萸肉（炒，三钱）　丹皮（炒，一钱）　川贝（一钱五分）　玉竹（炒，四钱）　炙草　冬花（三钱）　熟地（炙，八钱）　砂仁（盐水炒，三分）　陈皮（一钱）　百合（三钱）
元米煎汤代水。
某右　清晨心荡如饥，近又见红，平日素有咳嗽呕吐之恙。营卫无不伤矣。
生熟砂仁（八分）　丹参（三钱）　川贝（一钱）　洋参（一钱）　香附（一钱五分）　玫瑰（一朵）　红花　生熟枣仁（二钱）
某　久咳见红，络伤血溢。静养勿劳，为嘱。
川贝（三钱）　生地炭（一两）　红花（三分）　荆芥（炒，一钱）　藕节（一枚）　丝瓜络（三分）　莲须（二钱）　参三七（一钱）　竹茹（三分）
曹左　阴虚发热，咽喉肿痛。此属虚阳上浮，上则咳嗽见红，下则梦遗精滑。肺肾两亏，法当壮水制阳，清金保肺。拟四阴甘桔二方合投。
生甘草（一钱）　桔梗（一钱）　北沙参（五钱）　生地（八钱）　甘菊（一钱）　元参（一钱）　山药（四钱）　川贝母（一钱五分）　灯心（一丈）　青果（一枚）　建莲心（一钱，肉五钱）
某左　咳嗽见红之后，不时寒热，近因负重远行以致腰膝作痛，咳逆更甚。此内伤而兼外感，外感而兼不内外因。
川芎（一钱）　当归（三钱）　熟地（六钱）　白芍（一钱）　党参（三钱）　冬术（三钱）　茯苓（一钱）　炙草（六分）　杏仁（二钱）　杜仲（六钱）　续断（三钱）　牛膝（二钱）　红花（三钱）　前胡（七分）
赵左　肺有伏寒，久咳不已，近见痰中见血，而纳穀减，腰痛。损及脾肾，图痊甚难。
党参（四钱）　冬术（三钱）　茯苓（二钱）　炙草（八分）　陈皮（一钱五分）　杜仲（四钱）　款冬花（三钱）　百部（三钱）　苏子（二钱）　杏仁（二钱）　白及（二钱）　五味（三分）　炮姜（三分，二味合捣）
杨左　咳血形瘦，痰多胸痞。脾肺两伤，为症重险。
砂仁（炒，六分）　陈皮（八分）　焦白术（一钱五分）　茯苓（一钱五分）　当归（一钱）　穀芽（炒，三钱）
杨左　失血，咳嗽气短，六脉无力。不特脾肺两亏，肾真固纳失司，急急三脏并培，不可轻视此症。
黄耆（元米炒，六钱）　当归（醋炒，二钱）　冬术（二钱）　炙草（三分）　枣仁（三钱）　茯神（三钱）　木香（四分）　党参（三钱）　丹皮（一钱）　苡米（四钱）　五味（三分）　白及（一钱五分）　麦冬（一钱）　荆芥炭（一钱）　生地炭（一两）
又　洋参（二钱）　麦冬（一钱）　沙参（四钱）　生地（一两）　丹皮（一钱）　陈皮（一钱）　山药（炒，三钱）　砂仁（盐水炒，一钱）　萸肉（二钱）　五味（三分）　川贝（三钱）　泽泻（一钱）　玉竹（四钱）　茯苓（一钱五分）　稆豆衣（三钱）　藕（一两）　青蒿（一钱）
鲁左　脾胃素有湿热，为此眼弦赤烂，湿热熏蒸，肺络受灼，以致咳而见红，舌苔白滑，未便滋腻。
苡米（五钱）　玉竹（四钱）　川贝（一钱五分）　黄耆（三钱）　青桑枝皮（二钱）　稆豆衣（二钱）　藕节（一钱）　红枣（三）
三剂后，加丹参（二钱），洋参（一钱五分）。
陈左　失血后，咳未止而腰痛，脉至弦滑，有时一促。恐有宿瘀未尽。
当归（三钱）　杜仲（盐水炒，四钱）　川断（酒炒，三钱）　焦白术（三钱）　熟地（八钱）　金毛脊（炙，四钱）　藕节（一两）
又　原方加川贝（一钱五分），陈皮（一钱），冬花（三钱），百合（三钱），桃肉（三钱）。
某左　咳嗽时而见红，寒热久而不已，脉见浮数。究由表邪不尽。
桑白皮（一钱五分）　地骨皮（一钱五分）　苡米（四钱）　玉竹（四钱）　青蒿（一钱）　杏仁（二钱）　稆豆皮（一钱）　枇杷叶（去毛，蜜炙，二钱）
黄左　去年五月，先见乾咳，至八月血于溢上，从口鼻冲出，因咳伤肺，脉弦细而数，左关尺更甚，舌光无苔，肾阴亏者也。时而身体微寒，阳虚生外寒也。时而五心烦热，阴虚生内热也。面黄痰多，土衰而饮食不化津液，化为痰也。两胁作痛，水亏木横也。腰脊痠疼，肾亏不能上荣督脉也。病在脾肺肾三经，治宜阴阳并补，兼顾脾胃。庶几土旺生金，金旺生水，木得水涵，虚阳不致上浮，肺得清肃，而气平嗽止也。但须静养耐心，服药为妙，非比外邪之迅速也。
黄耆　熟地　川贝　五味　北参　冬花　陈皮　党参　炙草　茯神　丹皮　怀药　白芍　苡米　麦冬　百合　藕节
秦左　内热本属阴虚，咳嗽良由外感，络伤则见红，血虚则肉瞤。议保清金主治。
玉竹（炒，四钱）　陈皮（一钱）　杜仲（三钱）　川贝（一钱五分）　茯苓（一钱）　红花（五分）　川斛（三钱）　大红山茶花（二朵）
又　熟地（五钱）　北沙参（五钱）　百合（三钱）　玉竹（四钱）　杜仲（二钱）　陈皮（一钱）　款冬花（二钱）　川斛（三钱）　稆豆衣（二钱）　川金（一钱）
邵左　六脉虚数，咳嗽见红，发热。此虚阳无制，由水之亏也。议二冬六味，以壮水养金。
生地（一两）　丹皮（一钱五分）　萸肉（一钱）　泽泻（一钱五分）　茯苓（二钱）　山药（二钱）　天麦冬（各一钱）　女贞（一钱五分）　旱莲草（一钱五分）　竹茹（八分）
某　久咳失血，多年屡发屡止，今脉右三部细弱无神，脾肺气虚。议归脾汤，使血归经。
党参（三钱）　黄耆（三钱）　冬术（二钱）　当归（二钱）　炙草（四分）　茯神（一钱五分）　远志（七分）　枣仁（二钱）　木香（三分）　五味（三分）
汪左　久咳，痰中见血，脉数，下午发热。至于梦遗气短，无非肾肺两亏。宜与八仙长寿饮加味治之。
生熟地（八钱）　丹皮（一钱五分）　山药（四钱）　萸肉（二钱）　茯苓（一钱五分）　泽泻（一钱）　麦冬（一钱）　五味子（三分）　牡蛎（煅，四钱）　莲须（二钱）
某左　始于咳嗽，近见寒热，今又见血，右乳下作痛。此肺络有伤，兼感时邪。法当清降。
北沙参（四钱）　麦冬（一钱）　川贝（一钱五分）　红花（三分）　陈皮（一钱）　广玉金（一钱）　玉竹（二钱）　荆芥炭　参七（一钱）　竹茹（一钱）　藕（一两）　茅根（三钱）
蒋左　阴虚于下，火炽于上，血随咳溢，脉至数而甚于右寸。宜育阴，以潜阳逆。
生地（八钱）　北沙参（三钱）　丹皮（一钱五分）　山药（三钱）　茯神（一钱五分）　泽泻（一钱）　天冬（一钱）　竹茹（五分）　旱莲草（一钱）　百合（三钱）　藕节（三钱）　女贞子（一钱）
张左　先于右肋乳下作痛，继见咳嗽吐血。因伤损络居多。
元胡索（一钱）　川郁金（七分）　荆芥炭（一钱）　参三七（一钱）　陈皮（一钱）　白及（一钱五分）
某左　络伤血溢。
当归（炒，三钱）　红花（三分）　川贝（一钱）　白及（二钱）　杜仲（三钱）　川断（一钱五分）　山茶花（三朵）　百草霜（二钱）
盛右　失血后，身热脉数，咳嗽痰多，脾胃不醒，攻撑作呕。脾肺两伤。
炙熟地（四钱）　玉竹（炒，一钱）　陈皮（一钱）　川贝（一钱五分）　款冬花（三钱）　生熟砂仁（八分）　山茶花（二朵）　百合（三钱）
许右　脉至滑数而大，疟后咳嗽见血，又胁肋作痛。此系木火刑金。
北沙参（三钱）　川贝（二钱）　麦冬（二钱）　赤白芍（一钱）　荆芥炭（一钱）　竹叶（五张）　前胡　大生地（六钱）　丹皮（一钱）　玉金（七分）　元胡（一钱）
黄左　久咳见红，肌肉消瘦，更兼便溏，脉至细弱。上损及下，气血两亏，难以图痊，勉作肺胃肾兼补。
黄耆（三钱）　冬术（三钱）　山药（三钱）　桑皮（一钱）　熟地（五钱）　甘草（三分）　苡米（三钱）　款冬花（三钱）　百合（三钱）
王左　右寸关洪弦搏大，咳嗽见血。此胃火刑金，金宜清降。
熟石膏（三钱）　黄芩（一钱五分）　天冬（一钱）　丹皮（一钱五分）　桑皮（一钱五分）　元参（三钱）　川贝（二钱）　雪梨（一两）　桑叶（一钱五分）
刘左　失血后，脉数不减，咳嗽不已。症属阴虚阳旺，理当育阴以补阳。
六味丸，加天麦冬、石斛、稆豆衣。
秦左　久咳见红，脉至左关浮大。此肝阳灼肺，方不外乎育阴以制阳，清金以保肺。
北沙参（三钱）　芍药（炒，一钱五分）　生地（一两）　丹皮（炒，一钱五分）　天冬（一钱）　川贝（二钱）　郁金（七分）　藕节（二）　稆豆衣（三钱）　荆芥（炒，一钱五分）
惠左　病后不邂风寒，不慎劳碌，咳伤血络，宜乎发热失血等症迭出，速速安养，勿事操劳为嘱。
北沙参　元参　生地　丹皮　天冬　荆芥　茜草　竹茹　稆衣　藕节
过左　嗜饮，不贪冷暖，湿热蕴于胃而蒸灼肺，焉得不咳而见血？
苡米（二两）　百合（一两）　鸡钜子（一两）　葛花（一钱）　白及（二钱）　藕节（二）　绿豆（一撮）
过左　火酒之性热而毒，加温燥之药浸之，以火济火，火上添油。积热于胃，熏蒸灼肺，咳嗽吐血所由来也。脉至右寸关独见有力而大。理当清热保肺，但见饮食骤减，大便溏薄，又因饮食不节。此病中加病，且先为见病治病。
楂肉（炒，二钱）　神麴（炒，一钱）　焦穀芽（一钱五分）　陈皮（一钱五分）　麦芽（炒，一钱五分）
接方　竹茹（炒，五分）　藕节（二）　绿豆（三钱）　葛花（一钱）　天冬（一钱）　香稻根须（三钱）　鲜百合根须（一钱）
又　不能多言者气弱，大便燥结者血枯。多食胸脘不宽者，胃虽强而脾气不足。脉似有力，自述身静心定之时则细小。种种见象，纯乎虚症见端，急宜培补其本，无徒从事其标。
洋参（三钱）　生地（一两）　红枣（五）　芝麻（二钱）
毕左　久咳曾经见血，近加喉痛音雌。半由肝肾阴虚火旺，半由时令风热之邪。
生地（一两）　丹皮（一钱五分）　茯苓（二钱）　山药（三钱）　萸肉（二钱）　泽泻（一钱五分）　元参（二钱）　川贝（一钱五分）　薄荷（六分）　甘草（一钱）　射干（一钱）　北参（四钱）　蝉衣（一钱）　灯心（一丈）　百合（五钱）
黄　久咳久热，近加咽碎音雌，脉至两关尺细数。此属阴亏阳旺，稍挟客邪。拟与清上实下之法。
六味丸，加桔梗、甘草、元参、北参、芡实、射干、薄荷、灯心。
某左　咳嗽痰多带血，声音不扬，据述受寒起见。理当温散。
叭杏仁（二钱）　苏子（二钱）　百部（三钱）　款冬花（三钱）　陈皮（一钱）　荆芥（炒，八分）　细辛（一分）　炮姜（二分，此二味三帖后不用）
杨左　秉质阴亏，兼以课读耗气劳神，两头份结块，有时见红。脉至左三部细数，寸尤甚，右三部细软。显系气分有亏，肝肾阴虚，厥阳上炽。
生地（一两）　山药（三钱）　白芍（一钱五分）　丹皮（一钱）　茯苓（一钱五分）　元参（二钱）　草节（一钱）　川贝（一钱）　黄耆（三钱）　牡蛎（煅，五钱）　青莲心（十）
张左　失血咳嗽，便溏纳减，脉至细数，寸关浮大，出于右部。显系水亏于下，阳浮于上，致烁肺经，恙非轻瘀，阴亏之热，非六淫之火可比，岂芩、莲、知、柏可退？无怪乎脾土日亏，至成棘手。经曰寒之不寒责其无水，又曰劳者温之，宗此二义，朝用都气以壮水制阳，晚用百合固金以培土补肺。
熟地（炙，八钱）　怀药（炒，一两二钱）　萸肉（去核，炒，一钱五分）　丹皮（一钱五分）　茯苓（一钱五分）　泽泻（盐水炒，一钱）　五味（三分）
某左　屡屡吐血，乾咳不已，脉见弦数。肺肾两亏，拟二地二冬汤，以清金保肺，壮水制阳。前云课读伤气，气属肺，肺为肾母，肾为肺子，未有母伤而子不伤者也。
生地（五钱）　熟地（一两）　天麦冬（各一钱五分）　北参（一钱五分）　玉竹（六钱）　川贝（二钱）　白薇（一钱）　山药（三钱）　扁豆（二钱）　百合（三钱）　炙草（四分）　元稻根须（二钱）
许右　血虽止而嗽不除，六脉无力，气血两伤。前方之中，参入补土生金。
熟地（炙，一两）　当归（二钱）　党参（四钱）　冬术（二钱）　广皮（一钱）　百合（二钱）　冬花（蜜炙，三钱）　元稻根须（二钱）
某　咳吐臭痰，胸膈不宽，二便不爽。此胃气逆行，冲犯肺经，应降不降也。胃气不降则二便不爽，胃气不运则胸膈不宽矣。
苏子（炒，一钱五分）　北沙参（四钱）　天冬（一钱）　玉竹（五钱）　川贝（二钱）　桔梗（一钱）　桑皮（一钱）　茯苓（二钱）　苡米（八钱）　生熟砂仁（六分）　广皮（一钱五分）　枳壳（五分）　竹茹（五分）　降香（五分）
王右　咳吐秽浊痰涎，脉至右关无力，左关弦大，形瘦便溏。乃木旺无制，土衰受克。法当抑木以培土，培土则生金，金则可以制木矣。
北参（三钱）　炙草（四分）　苡米（六钱）　绵耆（三钱）　白芍（炒，一钱五分）　扁豆（四钱）　山药（四钱）　玉竹（三钱）　冬术（一钱五分）　降香（五分）　檀香（五分）
元米汤代水。
边左　咳血如涌泉，脉至细弱，面无华色。法当益气，以防血脱。
绵耆（一两）　当归（醋炒，二钱）　芦根（一两）　竹茹（一钱）　参七（一钱）　大麦冬（二钱）　藕节（三）
又　脉虽虚弱，较前有神，血虽未止，大势已退。兹当气血并培。
绵耆（元米炒，一两）　熟地（一两）　当归（醋炒，二钱）　扁豆（炒，二钱）　荆芥（炒，一钱）　藕节（一）　陈棕炭（一钱）
又　凡病调理，两得其宜，重亦可医，如不遵戒守，服药难救。况血症，更当调养为先。奔走于风热之中，外受客邪，内伤筋骨，若仍前冲呕，虽妙丹亦莫能止，何况柳皮草根乎？
北沙参（三钱）　熟地（一两）　当归炭（一钱五分）　绵耆（盐水炒，六钱）　扁豆（炒，四钱）　川玉金（七分）　炙草炭（五分）　荆芥炭（一钱五分）　茅针花（一钱）　陈棕炭（一钱）
又　真阴未复，虚阳未能潜藏。宜乎壮水为主，以制阳光。
生地（一两）　怀药（炒，四钱）　萸肉（六分）　丹皮（炒，一钱五分）　茯神（二钱）　泽泻（一钱五分）　麦冬（炒，一钱）　扁豆（炒，一钱）　茅针花（一钱）　陈棕炭（一钱）
又　右关脉见软弱，便溏后见红而腹痛，改投理脾益气。此血家善养之事。
大黄耆（元米炒，六钱）　冬术（炒，三钱）　炙草（六分）　云苓（一钱五分）　熟地（八钱）　当归（盐水炒，二钱）　荆芥炭（一钱）　白芍药（一钱）
姚左　自四月失血之后，至今三月，咳仍不减。今脉至右关滑大，舌苔淡黄带白而腻。据述未见血前，两胁先行胀满。脉症合参，乃胃有湿火，肝阳上亢，娇脏受灼，理当先为清理湿热，兼清肝火。
苡米（炒，五钱）　赤苓（三钱）　滑石（二钱）　丹皮（炒，一钱）　白芍（炒，一钱）　玉金（七分）　扁豆（炒，三钱）　兜铃（一钱五分）　竹茹（八分）　鸡钜子（炒，三钱）　藕节（一枚）
又　舌苔垢腻渐退，右关脉亦稍平，胃家湿火已衰其半，咳嗽夜半转甚，左关尤带数象，厥阴之阳依然亢逆。法当清金以生水，壮水以涵木。
北参（三钱）　麦冬（一钱五分）　生地（四钱）　丹皮　赤苓（二钱）　扁豆（炒，三钱）　兜铃（炙，一钱）　白芍（一钱）　苡米（三钱）　生熟甘草（三分）　枇杷叶（蜜炙，二钱）
顾左　夏秋之交，受暑风而致咳逆，带痰带血，神情倦怠，形瘦纳减，脉细数无力。宜气血并补，兼调肺胃之中少佐清泄之品。
北参（三钱）　麦冬（二钱）　扁豆（炒，三钱）　黄耆（元米炒，三钱）　当归（炒，二钱）　生地（炙，一两）　川贝母（一钱）　荆芥炭（一钱）　牛膝炭（一钱）　参三七（一钱）
咳血者，由于肺气不宁，失于潜降之司，或胃气逆行，上犯金肺，或肝阴不足厥阳上越，或脾不统血游溢于上，或肾真不固而不司收摄纳气，或君火内炽而脏阴不安其位，或房事不节而相火煽其中，或风温内侵而逼血妄行，或寒郁于肺而久咳伤络，或饮酒过度酒热伤营，或暴怒斗殴而气郁血凝。然由内伤损者多，而外感者少，究其所以然，皆由营虚不足，气衰不固也。盖血随气行，气为血帅。凡血溢者必先补气，气固而血自止矣。拟用四君以治脾气，四阴以清金保肺，甘桔以楚上焦风热，八珍以培三阴，生脉以养金制木，六味以壮水濡木，归脾以补肺，八仙长寿以培肝肾，金水六君以植肺肾之虚，当归补血以固其气。种种治法，当玩熟而深思之。

吐血  ***************************
金左　失血成碗盈盆，脉来大而且数，更兼腰痛，又发热。无非肝肾阴不自立，而虚阳不能潜伏矣。
生地（二两）　荆芥炭（一钱五分）　丹皮（一钱五分）　牛膝（三钱）　杜仲（三钱）　象贝（三钱）　知母（炒，一钱五分）　竹茹（一钱）　参七（二钱）　竹叶（十）
许左　失血，左肋作痛，显系肝络有伤。右眼气轮赤色，肺家现有客邪。先为清解，接服育阴，清金平木法。
桑白皮（一钱）　地骨皮（一钱）　沙参（三钱）　天冬（一钱）
又　生地（五钱）　萸肉（一钱）　茯苓（一钱五分）　丹皮（一钱）　怀药（三钱）　当归（一钱五分）　白芍（一钱）　天冬（一钱）　川贝（一钱）　红花（三分）
又　脉见和平，血亦大减。从此可以调理正气，自然渐愈矣。
生地（八钱）　怀药（炒，一两）　扁豆（一两五钱）　冬术（二钱）　洋参（三钱）　炙草（四分）　荆炭（一钱五分）　穀芽（生炒，四钱）　荷蒂（炒，一枚）
徐左　据述病情，先伤于脾，继及肝肾。盖肝不能藏血，脾能统血，肾能藏精，不统所以泛于上，或趋于下也。肝肾为子母之脏，子伤则盗气于母，精之所以不固也。今血已止，面色淡黄，脉来细弱，大便时溏。脉症合参，肝肾亏而脾阳尤弱矣。
芡实（一钱）　黄耆（六钱）　党参（三钱）　冬术（二钱）　当归（一钱五分）　茯神（一钱五分）　远志（七分）　枣仁（二钱）　炙草（六分）　熟地（八钱）　牡蛎（煅，三钱）　怀药（炒，五钱）　五味七　萸肉（二钱）　杜仲（三钱）　建莲（三钱）
龚左　药者，原为补偏救弊而设。经曰：毒药治病，中病即止；常药治病，衰其大半而止；猛品之药，过投谓诛伐无过之地矣。兹脉至洪浮而见革，非胃家积热积毒而何？肺为娇脏而属金，最畏者火，日受火烁，肺液焉有不伤？失血口咳之所由来也。
麦冬（二钱）　川贝（四钱）　北参（八钱）　天冬（一钱五分）　藕节（三）　竹叶（十）　竹茹（一钱）
某　见红而脉洪数，阴气大伤，虚阳上亢，难免血不复来。重症，急早静室安养，否则服药无功。
沙参（四钱）　生地（五钱）　川贝（二钱）　丹皮（一钱五分）　青蒿梗（一钱）　茜草（八分）　龟板（六钱）　秦艽（一钱）　黑栀（三钱）　鲜地骨皮（二钱）　元稻根须（一钱）　怀药（一钱）
某左　土受木侮，肋胀痛而食减，金受火灼，血出于口，或见于鼻。
北参（三钱）　麦冬（一钱）　扁豆（五钱）　川金（七分）　蒺藜（二钱）　白芍（炒，一钱）
元米汤代水。
蒋左　血后，先贤有云，宜用六味，久服以制阳光；然又云，当以胃药收功。平昔喜饮，中焦湿浊阻遏，因此痰多。从前见红，又因阴虚火炽而来。此二说不可偏废，宗此大旨。
洋参（一钱五分）　茯苓（二钱）　冬术（炒，二钱）　怀药（三钱）　陈皮（一钱）　苡米（三钱）　沙参（二钱）　川贝（二钱）　款花（三钱）　百合（三钱）
姚左　酒客胃口之上，未有不有瘀者。留于中焦，有成膨胀者。出于上焦，有血尽而愈者，有血尽而亡者。
生地（一两）　怀药（炒，六钱）　丹皮（一钱）　郁金（七分）　白芍（一钱）　稆皮（二钱）　苡米（炒，三钱）　芡实（三钱）　参七（一钱五分）　荷蒂（二）　藕节（二）
四时百病，总有虚实。即是血症一门，犀角、黄连、石膏，非不可用，必有火症，火脉实据者可施。麻黄、桂枝、乾姜、香附，先贤有治血症者，必有风寒束缚可施。舍此有血脱益气者，黄耆、人参开手可用。有壮水制阳者，有填精益髓者，熟地、杞子、当归、鹿茸、龟胶诸类，何常非血症所宜？有以胃药救功者，有固涩急止者。要之，有是症必有此药，不可热，亦不可湿也。
朱左　据述此症瘀凝，温郁无疑。今诸恙况能逐轻，已有可愈之机，药饵不必过于著重，只要寒暖小心，不动气恼，勿多劳碌，远房事，节饮食，自然痊矣。
连节藕（一两）　连蒂青荷叶（三枚）　丹参（三钱）　马料豆（四钱）　磨三七（五分，冲服）
张左　平素胃有湿热，又挟夏秋暑热之邪，熏蒸灼肺，痰中似血非血，无非湿热所化。鼻窍气热，饮食减半。都属肺胃，肺喜清肃，胃喜清降。
沙参（四钱）　麦冬（三钱）　苡米（三钱）　扁豆（五钱）　赤苓（一钱五分）　砂仁（五分）　藕节（一两）　麦冬（五钱）　大麦仁（五钱）　香稻穗（二支）　鲜莲子（十）　茉莉花（二朵）
黄左　形瘦脉弱，痰中见红。切勿用寒凉以求血止，而伤脾胃生生之气。
黄耆（六钱）　当归（一钱五分）　熟地（八钱）　桑皮（一钱）　茜草（六分）　荆芥（炒，一钱）　荷蒂（一）　藕节（一）
王右　失血盈碗，更兼发热，今虽血止而热未退，脉数而甚于右寸关，舌红无苔，此阴亏之质。口鼻吸受炎暑，干于肺胃两经，热逼而血行于上，兹汗出已多。法当清养肺胃，兼育阴。拟四饮煎加减治之。
沙参（四钱）　麦冬（二钱）　川贝（一钱五分）　生地（八钱）　荆芥炭（一钱）　扁豆（三钱）　稆皮（三钱）　竹茹（一钱）　藕节（一两）
盛左　失血腰痛，虽以劳力有伤，半由肾经不足之故。
生地（一两）　荆芥炭（一钱）　杜仲（三钱）　川贝（一钱五分）　参七（一钱）　红花（三分）　藕节（二）
王右　失血经久，六脉细弱如丝，时常内热，饮食减少，气血两亏。拟营卫并补。
八珍汤，加杞子、陈皮、杜仲、穀芽、炮姜炭。
程右　血止脉细如丝，拟用仪煎以培气血。
党参（四钱）　熟地（八钱）　山药（三钱）　扁豆（三钱）　生熟砂仁（四分）
王左　失血，胃脉弦洪搏大，慎防大发，宜静为要。姑用犀角地黄汤，暂清之。
鲜生地（八钱）　犀角（一钱）　丹皮（一钱五分）　知母（二钱）　竹茹（炒，二钱）　芦根（一两）
陈左　阳络伤，则血溢于上。
荆芥炭（一钱）　当归（炒，三钱）　续断（炒，三钱）　生地（炙，一两）　杜仲（五钱）　金毛脊（三钱）　参七（冲，一钱）　陈棕炭（一钱）　地鳖虫（二钱）
沉左　络损见红，脉静无妨。拟用双荷散，取其行中有止。
鲜荷蒂（三）　鲜藕节（三）　陈棕炭（一钱）　或加三七（一钱）
杨左　质本阴亏，痧属阳邪，亦伤阴分，为此腰痛无力。今痰中带血，由来两月不止，肺络亦伤。宜金水同调。
洋参（炒，二钱）　麦冬（炒，一钱）　生熟地（炙，四钱）　川斛（二钱）　萸肉（一钱五分）　茯苓　茯神（一钱）　山药（炒，四钱）　丹皮（炒，一钱）　扁豆（炒，三钱）　沙参（二钱）　川贝母（一钱）　莲须（三钱）　藕节（一两）
刘左　屡经失血，今血虽止，而气不能下纳，为此不可偃卧。拟贞元饮治之。
熟地（一两）　炙草（五分）　当归（醋炒，二钱）　巴戟（炒，三钱）　天冬（一钱）　青铅（一两）　紫石英（二钱）
如见血，加荆芥炭（一钱），三七（一钱五分），冲服。
吴左　屡经失血，面色淡黄，脉至细弱，右寸关更见无力。即不可见血，即用寒凉。先贤云，血后宜与胃药收功，今宗其法。
黄耆（六钱）　当归（一钱五分）　玉竹（炒，三钱）　扁豆（炒，三钱）　炙草（六分）　红枣（三）　稆皮（二钱）
元米汤代水。十剂后加洋参、熟地、冬术。
朱左　失血虽止，而津液耗伤矣。
北参（三钱）　玉竹（三钱）　扁豆（炒，三钱）　天冬（一钱）　生地（六钱）　当归（一钱）　藕（一两）
元米汤代水。
陆左　自二月至八月，两次见红，今左寸尺独见细涩，此心肾两亏之故也。
早服六味丸四五钱，盐汤下。晚服天王补心丹四五钱；红枣十个，稆皮二钱，此二味煎汤下。晨，红枣作点心。
华左　失血身热不已，脉至细数无论，左手有时歇止。气血大伤，极重险症，人事稍有不慎，防意外之变。
玉竹（炒，四钱）　穀芽（炒，二钱）　熟地（炙，三钱）　扁豆（炒，二钱）　炙草（四分）　红枣（三）
王右　心生血，肝藏血。今失血成碗，心胸不适。法养心营、和肝阳之剂。
当归（醋炒，二钱）　白芍（炒，一钱）　丹参（二钱）　川郁金（七分）　川贝（一钱）　洋参（一钱）　红枣（五）　藕节（一）
吴左　血见于上，精遗于下。心肾两亏之症。
生地炭（四钱）　熟地（八钱）　当归炭（一钱五分）　炙草（六分）　莲须（三钱）　芡实（四钱）　洋参（一钱）　红枣（五）　大红山茶花（一朵）　藕节（三）
某左　血止，腰痛头晕。肝肾两亏。
熟地（四钱）　丹皮（一钱五分）　荆芥炭（一钱五分）　当归（二钱）　白芍（一钱）　麦冬（一钱）　杜仲（四钱）
某左　血后，脉见和平，可以渐愈。然炎威之盛，不可贪凉，受风受寒为要。
洋参（一钱）　麦冬（一钱）　冬木（一钱）　炙草（五分）　茯苓（一钱）　白芍（一钱）　当归（一钱）　稆皮（一钱）
某左　血失于上，精走于下，宜乎头痛腰痛也。
熟地（一两）　荆芥炭（一钱）　川贝（二钱）　丹皮（一钱）　杜仲（一钱）　菊花（炒，一钱五分）　牡蛎（炒，四钱）
何左　失血后，手足无力，脉至关尺见数。养其脾肾之阴，则热自退。
生地（四钱）　丹皮（炒，一钱）　川斛（三钱）　沙苑（二钱）　沙参（三钱）　炙草（四分）　稆豆衣（一钱五分）
宋左　见红心痛，宜养心营。
洋参（一钱五分）　丹参（一钱五分）　红枣（五）　淮麦（百粒）　莲心（二钱）
又　种种见症，亦属水亏于下，阳越于上，幸而脉不见数弦。诸凡小心，可以无虞。
熟地（炙，八钱）　川贝（一钱五分）　怀药（三钱）　甘菊（一钱）　北参（三钱）　扁豆（炒，三钱）　建莲（三钱）
吴　失血后气逆，以都气丸纳之。
熟地（一两）　萸肉（二钱）　怀药（四钱）　茯苓（一钱五分）　丹皮（一钱五分）　五味（四分）　怀膝（炒，一钱五分）　青铅（一两）
边左　近又失血，左脉细弱，右脉细数，舌苔微黄。先为清理上焦湿邪，续投平补可也。
川贝（一钱五分）　北沙参（二钱）　元参（一钱五分）　赤苓（二钱）　苡米（炒，三钱）　红花（三分）　参三七（一钱）　藕节（二）　竹茹（六分）
宋左　清晨痰内见红，或出于鼻，或出于喉。此上焦浮热耳。
沙参（四钱）　麦冬（一钱）　元参（三钱）　生地（五钱）　竹茹（三分）
章右　腰痛如折，咳逆见红，伤于肾也。
熟地（一两）　当归（二钱）　怀药（三钱）　杏仁（一钱）　杜仲（三钱）　杞子（三钱）　桃肉（二）　红枣（三）
程右　呕吐屡发屡止，咳嗽气急，骨节烦痛，肺胃两伤，脉见细数，尤血症之急所忌。
北沙参（三钱）　扁豆（炒，五钱）　炙生地（八钱）　怀药（炒，四钱）　荆芥炭（一钱）　广皮（一钱）　竹茹（八分）　鲜车前草根（一棵）　茅针花（二钱）
汪右　劳心劳力，伤气伤络，吐血成盆。今血虽止，过午发热，咳嗽不除，面无华色，左脉细数中空。气血两亏，劳怯之症。调治不易，急急自养，还可渐渐应效。
六味丸，加天冬、竹茹、枇杷叶。
陆左　失血多年，虚里震动。此水亏无以制阳，龙相之火不安其位。拟八仙长寿饮以摄纳。
八仙长寿饮，加煅牡蛎（五钱），煎服。
王右　心生血，肝藏血。今失血成盆，心胸不适。法当养心营，和肝之阳。
当归（酒炒，二钱）　白芍（炒，一钱）　丹参（一钱）　川郁金（七分）　红枣（五）　洋参（二钱）　川贝（一钱）　藕节（一）
张左　频年吐血不除，肛疡成漏不敛，一身之气奚堪延此剥削而不为伤损乎？但诵读耗气劳神，非有病所宜，而房事不可不绝，慎之慎之。
六味丸，加天冬、麦冬。
又　绵耆（炙，六两）　当归（炒，三两）　生甘草节（二两）　龟板（四两）　银花（二钱）　血馀炭（三两）　芽屑（三两）　猪脚壳（炙存性，十个）　陈棕炭（一两）
某左　脉来三五不调，失血后所忌。神情倦怠，食后胸腹不宽。脾肺气分有伤，当此夏令，乃伤气之时，偏不善守静养，须防再见吐血，致多变幻。
洋参（二钱）　熟地（五钱）　天冬（一钱）　怀药（炒，三钱）　冬术（一钱）　红枣（三枚）

淋浊  ***************************
潘左　淋浊虽久，而脉左关尺数而有力，舌苔灰黄，两乳肿块，溲难而痛。纯乎湿热不清，见症木郁不主疏泄之恙。未便补涩，拟与疏通。
猪苓（一钱）　泽泻（一钱）　赤苓（三钱）　草梢（六分）　车前子（一钱五分）　山栀（一钱）　萆薢（三钱）　黄柏（一钱）　通草（七分）　乌药（一钱）　莲子青心（十粒）
又　前投清疏渗泄之品，已获小效。而脉见左寸关弦数，较之他部有力，舌根灰黄，究属肝家火旺，而兼湿热不清。还宜直折，以清肝胆。
龙胆草（七分）　川连（四分）　甘草梢（五分）　当归（三钱）　赤苓（三钱）　滑石（三钱）　丹皮（一钱五分）　郁金（七分）　车前子（三钱）　木香（四分）　灯心（百寸）
次服　细生地（五钱）　赤芍（一钱）　通草（七分）　赤苓（三钱）　黑知母（一钱）　黑栀（一钱）　甘草梢（七分）　黄柏（七分）　青皮（七分）　灯心（五寸）
后服　中生地（五钱）　丹皮（一钱）　泽泻（一钱五分）　赤苓（三钱）　怀药（三钱）　黑栀（八分）　车前（一钱五分）　萆薢（三钱）　川楝子（二钱）　草梢（五分）　莲子青心（七粒）
又　黄柏四两，淡盐汤拌炒黄色，研细。猪脊髓十条，置于碗内饭上蒸热，去膜。将髓和黄柏末捣如膏，作丸，晒乾。每日清晨，用淡盐汤送下二三钱。
王左　下浊色黄，而龟头肿胀，虽湿火下流，亦由人事不慎。邪甚，未便固补。且用革薜分清饮，通因通用。
川萆薜（三钱）　甘草梢（一钱）　乌药（一钱）　泽泻（一钱五分）　滑石块（三钱）　通草（一钱）　黄柏（一钱）　车前子（一钱五分）　莲子青心（十）
王右　湿郁化火，小溲如膏。
黄柏实（炒，八钱）　山药（炒，五钱）　猪苓（一钱五分）　泽泻（一钱）　丹皮（一钱）　赤苓（三钱）　黑栀（一钱）　莲子青心（十）　白果肉（一个）
丁左　证，有从症不从脉，有从脉不从症。今脉细弱，而淋浊之起，马口如刀割，舌色白滑，无非湿泻下注，况神色并无顿委情形，而病不过半月，未便涩固。当从症治。
白术（炒，三钱）　泽泻（炒，一钱五分）　萆薢（三钱）　赤苓（三钱）　车前子（三钱）　乌药（七分）　甘草梢（五分）　芡实（炒，三钱）　杜仲（三钱）　白果肉（三钱）
华左　白淫时滑，始而宜通，久则宜固。
洋参（一钱）　莲须（三钱）　牡蛎（煅，五钱）
每日，煎汤送六味丸五钱。
范左　肾司二便，艰涩虽因湿热下注，亦系气不司化。不禁虽因分泄太过，亦由气不固摄。宗与补中有通，通则中有补，莫妙于六味方法。
生地（五钱）　茯苓（三钱）　泽泻（一钱）　丹皮（一钱）　萸肉（一钱五分）　山药（四钱）　苡米（三钱）　建莲带心（三钱）　生熟芽（二钱）
又　中下二焦，湿热不清，舌赤，脘痛作胀而兼淋浊。先与二妙丸作汤，加味治之。
苍术（土炒，二钱）　黄柏（盐水炒，三钱）　黑山栀（一钱）　姜（一）
周右　小溲艰涩而痛。
萆薢（三钱）　赤苓（三钱）　泽泻（一钱五分）　通草（五分）　甘草梢（五分）　滑石（三钱）　灯心（三十寸）
周左　膏淋如浊，溲痛而艰，六脉细涩，面色少神。此肾真虚，开合无权，膀胱气弱，司化失职，湿泻阻塞水道，所以不宣。始而可以分消，继则疏补并行，然后必当大补，乃此症调治一定方法。
洋参（五钱）　当归（三钱）　山药（三钱）　赤苓（三钱）　乌药（七分）　砂仁七分）　广皮（一钱）　苏梗（一钱五分）　川膝（炒，一钱）　鲜萹蓄（三钱）　鲜菊根（三钱）　鲜车前子（三钱）　白果（连壳，五粒）
马　浊精阻窍。
通草（三分）　萆薢（二钱）　泽泻（一钱五分）　甘草梢（一钱）　黑山栀（一钱）　牛膝（二钱）　滑石（二钱）　荆芥（二钱）　灯心（五寸）
杨左　湿热下注，小溲混浊。
赤苓（三钱）　牛膝（一钱五分）　海金沙（三钱）　萆薢（三钱）　泽泻（一钱五分）　乌药（一钱）　草梢（四分）　滑石（三钱）
又　所投分利，虽然有效，总之究属肾真无纳摄之权，改商生料六味进之。
生地（五钱）　怀药（三钱）　萸肉（二钱）　泽泻（一钱五分）　茯苓（二钱）　丹皮（一钱）　莲须（一钱）　萆薢（二钱）
任左　精关不固，湿浊未清，宜通涩兼行。
五倍子（炙，三两），茯苓（三两），为末，炼蜜为丸。每日清晨淡盐汤送下三四钱。
邹左　湿浊阻闭，溲数舌黄。拟泽术汤，培土分消。
冬术（三钱）　泽泻（盐水炒，一钱）　葫芦巴（炒，一钱）　车前根须（洗净，打，三钱）
孙左　溲后沥精。
六味汤，加莲须（三钱）、芡实（炒，三钱）。
华左　每大便时，用力努挣则廷孔随出，精浊一二点，已历有年矣。询知素有胃寒，吞酸得腥腻则骤作。舌苔白滑，脉至左关弦而带数。肌肉日瘦。想由积劳伤脾，气不充足无疑，统摄阴精，便时气益下注，故精出也。
补中益气汤，加猪脊筋（炙）、五倍子、茯苓，转方加熟地。
刘左　湿火归于膀胱，小溲艰涩而痛。
赤苓（三钱）　滑石（二钱）　泽泻（一钱五分）　草梢（一钱）　银花（四钱）　萆薢（二钱）　细生地（三钱）
陈左　左尺脉数，阴精日夜滑泄，此由君相之火交炽。宜固宜清。
黄柏（盐水炒，五分）　煅龙骨（三钱）　生地（八钱）　白芍（炒，一钱五分）　茯苓（二钱）　萸肉（二钱）　芡实（炒，四钱）　莲须（三钱）　炒山药（五钱）　金樱子（三钱）
沉左　见色侧戈，望门流涕。虽由肾真之不固，亦由心气之不足。
党参（炒，六钱）　熟地（一两）　杞子（三钱）　萸肉（三钱）　锁阳（酒炒，四钱）　巴戟（炒，五钱）　杜仲（盐水炒，五钱）　山药（五钱）　菟丝子（酒炒，三钱）　益智仁（煨，一钱）　远志（炒，七分）　五味（五分）　旧笔头（一）　桃肉（一）
某左　血淋已久，拟与加味逍遥。
柴胡（四分）　白术（一钱五分）　赤芍　丹皮（一钱五分）　黑山栀（一钱五分）　当归（三钱）　草梢（五分）　赤苓（三钱）　泽泻（一钱五分）　乌药（一钱）　车前子（五钱）
吴童　腹痛几及两旬，按之无块，且骤按之则痛，重按深按反不觉痛，似非生痛伤之症。凡疡症，轻按则痛轻，重按则痛愈不能忍，此言理也。大凡轻按重按无二，初按之而似痛，久按重按而反不觉痛，即得手按之，阳气气血，因之宣通，所以痛亦暂止。经曰通则不痛，余于幼科一门，未经暗练，本不敢参赘。然医者，意也。色脉见症，部位大小，理则一也。愚见似属湿热阻于小肠，小溲因之淋痛。盖小溲虽由小肠而出，非膀胱气化则不通，能今形瘦如削，脉数无力，饮食减少，舌赤无苔，不但气虚，血亦伤矣。凡分利之药，伤阴者多。清热之药，伤胃者众。均宜择用，愚见如斯。用拟一方，质之高明，裁酌可也。
生洋参（一钱）　升麻（三分）　麦冬（一钱）　刘寄奴（一钱）　洋参、升麻，能升清降浊。麦冬，养金生水，通调水道。寄奴，专治肠中之病，又能治小溲淋闭。此虚中挟邪之治法。）　川通草（八分）　桃仁（一钱）　当归（一两）　血珀（五分）　黑栀（五分）　怀膝（三钱）　乌药（七分）　鲜车前草连根须叶（五钱）　没药（四分）　蟋蟀（三只）　杉木梢（三）　鲜菊花根须（三钱）　鲜韭菜根须（二钱）　鲜橘叶（一钱）
沉　肝用失藏，肾真失固，时而小溲不禁。
熟地（四钱）　丹皮（一钱）　山萸　怀药（二钱）　白芍（二钱）　当归（一钱五分）　桑螵蛸（一钱）　杜仲（三钱）　洋参（一钱）　牡蛎（煅，三钱）
陈左　湿热下注，为淋为浊，先为通利，续商固补。
滑石（二钱）　赤苓（三钱）　川通（一钱）　生草（五分）　萆薢（三钱）　泽泻（一钱五分）　莲须（三钱）　鲜车前草连根须叶（五钱）
陶左　些小湿热下注，何必大攻大伐，以致气血有伤，若不急停猛药，非惟无益，适足以有害也。
生地　甘草　云苓　银花　当归　加姜（一）　枣（三）
高右　带下频频，时时内热，六脉软弱，气血两亏。用拟八珍以补营卫。
八珍汤，加焦神麴、原杜仲、焦穀芽、姜、枣。


卷二  ——————————————————————————————————————————————————————————————————————————————————————————

非风  ***************************
汪右　曲运操劳，心脾受损，土衰木旺，火动风生，有形之痰挟无形风火入肝之络，蒙闭心胞，手足不用，言语不出，眼闭口开，痰声漉漉。脉至软弱，二便通利，症非中风，即景岳谓非风第伤络者易愈，伤腑者效迟，伤脏者危险。今脉症合参，病伤于脏，恐吉少凶多。议熄风汤，兼培气血，佐以豁痰，备质高明。
钩钩（一两）　石决明（一具）　甘菊（二钱）　远志（七分）　橘红（一钱）　胆星（一钱）　半夏曲（一钱）　杞子（三钱）　生炙草（六分）　人参（一钱）　辰砂冬（一钱）　竹油（半怀）　姜汁（二匕）　石菖蒲（二钱）　金器（一具）
强右　平素操劳，前年血败之后，失于调养。三四日前，晨起卒然而仆，即左手足不用。呵吹频频，脉见弦滑，舌苔色正而腻。以脉症合参，乃肝血有亏，内风频发，兼之劳倦伤脾，土衰则湿痰凝聚，肝木乘虚来侮。此景岳所谓非风，当培养肝脾气血，兼以利湿豁痰。至于驱风之药，无不伤表损气，非虚症所宜。况外无三阳表症，内无便溺阻隔，切莫以中风实症门中方法治之。
当归（四钱）　杞子（三钱）　杜仲（三钱）　钩尖（五钱）　石决明（一具）　半夏（二钱）　橘红（一钱）　焦茅术（一钱）　桑枝（五钱）
非风症，即古所谓中风症也。景岳恐后人误认外风，故易去中风二字，而拟名类风厉风，仍与风字相近，疑是不解，竟以非风名之。又谓之类中，类中者，似属风之中人，而其实非也，究其以然者，缘乎七情内伤，或因酒色过度，或因劳动太过，或系年高衰颓，盖先伤五脏之真阴，继而阴伤及阳，身中真阳无以制伏内风，鸱张陡然掀旋鼓舞，是以有卒然仆倒，舌短神昏，语言不出，遗尿失禁，鼻煸口开，手撒汗多，口眼歪斜，耳聋直视，四肢瘫痪，偏痿反张症答。总之皆系气血之亏，脏腑之衰可知也。舌短神昏者，心脏气绝也。语言不出者，痰阻于络也。鼻煽者，肺脏气绝也。口开者，脾胃气绝也。手足反张，口眼歪斜者，肝脏气绝也。耳聋直视者，肾与膀胱气绝也。四肢软瘫者，肝脾之气绝也。偏痿者，气血偏枯也，即半身不遂之症也。汗滑如油者，卫气脱也。此乃中脏之极重险者也。至于类中轻重症，或由内风兼召外风，或由外风而引动内风，或不由外风而中络中腑。宜参诸中门中，预为之备而早治之，庶免于履冰临渊之患。《内经》所谓不治已病而治未病者，其为上工也哉。

肝风  ***************************
宋左　头目苦眩，耳为重听，步履不能轻便，皆因气不充。幸脉象不弦不硬，耐心调养，自然见功。
杜仲（四钱）　杞子（三钱）　萸肉（二钱）　熟地（八钱）　天麻（一钱）　怀牛膝（二钱）　洋参（二钱）　远志（六分）　冬术（三钱）　首乌（三钱）　砂仁（四分）　煅磁石（四钱）
宋左　气郁不舒，肝阳上亢，犯及心胞，睡卧不宁而怔忡如跃。上及两目，时而颊赤，右眼神色淡，为偏伤，致视物不明。其失于早治，今左眼又见模糊。急急养营为主，兼以解郁扶正。
柴胡（三分）　白芍（炒，一钱）　当归（三钱）　茯苓（一钱五分）　白术（炒，一钱五分）　玉金（七分）　石决明（四钱）　洋参（一钱五分）　生地（三钱）　丹皮（四分）　稆豆衣（一钱）　枣仁（二钱）　香附（六分）　远志（四分）　黑栀（三分）　桑叶（二片）　夏枯草（八分）　甘菊（一钱）
杨右　诸风掉眩，皆属肝木。四肢属脾，少腹属肝。时而痰时而疼，风淫未疾也。养血去风为主，培土抑木为佐。
川芎（八分）　当归（三钱）　白芍（一钱五分）　熟地（六钱）　天麻（一钱）　杜仲（四钱）　杞子（三钱）　洋参（二钱）　石决明（五钱）　茯苓（二钱）　冬术（三钱）　炙草（六分）　川断（二钱）　木瓜（一钱）　怀膝（三钱）　虎胫骨（四钱）　加桑枝（五钱）　松毛（一钱）　香附（一钱）
史右　苦温养血祛风，水不涵木，风阳上炽。
当归（二钱）　白芍（一钱）　熟地（五钱）　枣仁（三钱）　茯苓神（二钱）　天麻（一钱）　洋参（五钱）　半夏（一钱五分）　制首乌（四钱）　陈皮（一钱）　山药（三钱）　杞子（三钱）　杜仲（三钱）　冬桑叶（一钱）　砂仁（四分）
右　内风兼召外风，良由血虚所致。
川芎（一钱）　当归（二钱）　熟地（五钱）　白芍（一钱）　天麻（一钱）　杞子（三钱）　制首乌（四钱）　桑叶（一钱）　半夏（一钱五分）　陈皮（一钱）
史右　脾气不充，肝血不足，内风掀动，兼召外风。
八珍汤，加半夏、天麻、桑叶、秦艽、白芷、鬼箭羽、雍正钱。
王右　心阳妄动，良由肝木旺而风不息。
洋参（一钱五分）　丹参（三钱）　元参（一钱五分）　茯神（二钱）　枣仁（四钱）　白芍（一钱）　生地（六钱）　麦冬（一钱）　石决明（五钱）　紫石英（三钱）　当归（一钱）　淮麦（百粒）
某　诸风眩掉，厥阴转筋，无非肝木乘脾。
归须（三钱）　全虫尾（两条）　防风（一钱五分）　苍术（一钱）　黄柏（一钱）　秦艽（二钱）　苡米（一两）　川膝（三钱）　木瓜（三钱）　槟榔（二钱）　钩钩（一两）　红花（四分）
华左　脉至左弦右弱，厥阳上炽为眩，犯及脾胃为纳少，大便不固。法当培土抑木。
冬术（二钱）　怀药（三钱）　白芍（炒，一钱五分）　砂仁（八分）　陈皮（一钱）　炙草（二分）　穀芽（二钱）　建莲（四钱）
四五剂后，加党参（三钱）。
安右　肝为刚脏，体阴用阳，风从火扰，为眩为晕。逆犯于胃，为口喝为酸理。宜清金以平之，壮水以涵之。则刚动之质，遂其条和之性，阳不亢而风熄也。但情志之恙，非比外感六淫可以急效，必须缓缓图治。
北沙参（三钱）　白芍（一钱）　川石斛（三钱）　麦冬（一钱）　甘菊（一钱）　牡蛎（生，四钱）　川贝（一钱）　茯神（二钱）　橘红（八分）　生地（四钱）　穀芽（二钱）　秫米（三钱）　乌梅（半个）　竹茹（八分）
吴右　百脉牵引，时时上下流行，痛无定在，甚至不能转侧。丹溪云，上升之气多属于肝。又曰，自觉冷者，非真冷也。气从厥阴而来，亦自觉冷。气有馀，即是火，甚则风生，风动则痰生。六淫之中，惟风火之性，游行无定。惟气聚散无定。脉见弦滑而大，似气火有馀。与见症合参，是肝火入络。
鲜橘叶（二钱）　丝瓜筋络（二钱）　青桑枝（二钱）　银花（三钱）　青松毛（二钱）　钩尖（一两）　杉木梢（一两）　柏子仁（一钱）　南沙参（三钱）　川贝（一钱）　黑山栀（一钱）　归须（一钱）
沉左　木失水涵，风阳上浮。此宜上病治下，壮水涵木也。
六味，加甘菊（一钱五分），麦冬（一钱五分），元参（一钱五分），石斛（三钱）。
龚左　下虚者，上必眩。宜壮水潜阳，即补阴以制阳也。
熟地（八钱）　萸肉（二钱）　山药（四钱）　天麻（一钱）　洋参（一钱）　甘菊（一钱）　石决明（三钱）　钩钩（四钱）
陈右　经来血多，肝无所养，内风掀动，手足为之牵引振掉，有时麻木。血伤而气亦伤，治当营卫兼调，佐以熄风通络。经云，气虚则麻，血虚则木，麻木则气血两虚。
当归（酒炒，六钱）　黄耆（炒，三钱）　钩钩（五钱）　石决明（五钱）　杞子（二钱）　杜仲（三钱）　木瓜（一钱）　桑枝尖（三钱）　茯苓中木（一钱）　青松毛　顺治钱（四个）
童左　风阳上炽，头目苦眩，宜泄风阳。
甘菊（炒，一钱）　当归（三钱）　桑枝（一钱）　天麻（一钱）　半夏（一钱五分）　钩钩（五钱）　制首乌（炒，四钱）　石决明（六钱）
项左　脉至弦滑，风阳上扰挟痰，头为苦眩。
北沙参（三钱）　钩钩（五钱）　制半夏（一钱五分）　甘菊（炒，一钱）　石决明（八钱）　杞子（炒，一钱五分）　制首乌（四钱）　青桑叶（一张）
接方　洋参（一钱五分）　生地（八钱）　当归（一钱五分）　白芍（炒，一钱）　甘菊（一钱）　半夏（炒，一钱五分）　决明（生打，八钱）　广皮（盐水炒，八分）　桑叶（一片）
殷左　脉至浮数而空，两足无力，得解后起立则眩。经云下虚则上盛，当炽风涵木，壮水制阳。
六味地黄丸，加天麻、当归、白芍、川石斛。
孙右　肝风走络，心神不安，寤不成寐，筋惕肉瞤。法当静以制阳。
鲜百合（一两）　鲜首乌藤（三钱）　麦冬（一钱）　黑山栀（八钱）　红帽帏（五分）　知母（一钱）　鸡子白衣（五个）　加灯心（辰砂拌，五寸）
汪左　风阳旋扰，头目眩晕，肩背痠痛。调和气血之中，加以熄风平木。（此乃走络之征兆也。）
大黄耆（蜜炙，六钱）　当归（三钱）　制首乌（四钱）　天麻（一钱）　冬桑叶（一钱）　海桐皮（一钱）　桑枝（三钱）　红枣（三个）
章右　八脉亏，任脉尤损，囟门不合，按之虚软，内风掀动，头目苦眩。当宗奇督治。
鹿角胶（二钱）　鹿角霜（三钱）　虎胫骨（三钱）　当归（二钱）　熟地（五钱）　杞子（三钱）　制首乌（四钱）　党参（三钱）　天麻（一钱）　白果肉（五粒）
周右　六脉虚细，搐搦频发，良由血不营筋。经曰风淫末疾，此宜是也。
甘杞子（三钱）　当归（三钱）　洋参（一钱）　白薇（一钱）　炙草（六分）　钩尖（四钱）　加桑枝（四钱）　杜仲（三钱）　甜冬术（三钱）
马右　脉至左弦，中阳上升，头目因之眩晕。法当壮水制阳，熄风平木。
熟地（八钱）　白芍（一钱五分）　当归（三钱）　决明（五钱）　钩钩（一钱）　天麻（一钱）　炙草（六分）　杞子（三钱）　桑叶（二片）
肝风者，肝阳动而风不宁也。《内经》曰：肝属刚脏，有相火内寄，体阴用阳，喜柔恶燥，为将军之官，而为春生之长，其味酸，其类木，其属风，其应春。又云：东方生风，风生木，木生酸，酸生筋，筋生心，肝主木，病名肝风者非六淫外来之风，乃因脏阴亏损，木少滋荣，风阳旋扰，是内风动摇，不可误认外感者也。盖肝性急，全赖肾水以涵之，肺金以平之，中土以培之，血液以濡之。一有所失，则刚动之质，失其柔和之体，无以制伏风阳，绕动不息，所谓大风卒来莫御矣。其致病之由有四：一由肾水不足，木失水涵，而肝邪独旺，内风沸起，致有搐搦痰厥，头目苦眩，惊痫痰鸣，多泪，喉痹等症；一由肺气之亏，失其清肃下降之令，金不制木，木反侮金，肝阳上逆，金愈虚，而木愈横，致有咳逆痰多，喉痹，舌碎，口渴喜饮，鼻痔鼻衄诸症；一由思癔烦劳，身心过动，失其畅茂条达之性，致有风阳瘛痉癫狂痴呆，易怒忘诞，逾垣上屋，撕去衣被，或木火游行，为足肿面赤，囊肿成痈，鱼口便毒，齿痛腐肿之症；一由风木过动，必犯中土脾脏受戕，致有嗳酸腹胀，嘈杂易饥，土败便泄，吐呕诸症。种种见端，无非营液枯藁，肝阴不足，内风掀动耳。然根萌准据如此，因于时邪触发者亦有之。先生治法者：气血两亏者，补之以八珍；营虚木郁者，养营以疏肝；肝脾两虚者，扶土以养肝；肝肾两亏者，壮水以濡木；血虚风动者，养血以泄风；风木煽动心阳者，养血祛风，而佐静以宁心，培土以抑木；木火游行入络者，祛风以宣络；水不涵木者，补母以生子；下虚上实者，补阴以制阳；木火上逆者，以泄其风阳；奇虚风动者，峻补其八脉。总之不外乎四者物多，若有兼见则随症施治，庶不失先生源流也哉。

虚证  ***************************
李左　虚损而至音哑咽痛，怯冷便溏，面色青中带白。不特肺肾阴亏，脾肝之气亦有衰极矣。清凉发散固非所宜，即纯阴滋润之品于阴亏者非不合，若兼脾气不运而见便溏者，亦宜慎用。勉商保元生脉加减，以取培植中土，即是生金水之议。茅症非轻渺，诸凡自知调摄。
人参（一钱）　炙草（五分）　山药（炒，五两）　五味（三分）　黄耆（三钱）　炒芡实（五钱）
复诊　下损及上，音雌咽痛，大便见溏，脾肺肾三脏俱亏，脉至细数而数弦，按之无力。法不外乎培补脾肺气分，滋填肾阴，须自保养为嘱。
原方加鸡子白皮（三个），竹膜（三分），燕窝（三钱），香百合（三钱），青果（一个），元米（一撮）。
李　龙雷上升，冲及于胸，心为震荡，犯及巅顶，汗出淋漓。法当温纳，导火归原，纳气归肾之意。
熟地（一两）　丹皮（三钱）　萸肉（四钱）　怀药（炒，四钱）　茯苓（三钱）　泽泻（三钱）　怀膝（三钱）　车前子（三钱）　当归（三钱）　枣仁（三钱）　沉香（六分）　肉桂（五分）　熟附子（一钱）　小茴（三钱）　五味（一钱）　白芍（三钱）　砂仁（炒，一钱）
复诊　气自少腹上冲，当镇肝摄肾。
熟地（一两）　川楝子（盐水炒，一钱五分）　茯苓（三钱）　当归（二钱）　肉桂（三分）　白芍（炒，一钱五分）　砂仁（炒，八分）　南沙参（三钱）　五味（七粒）
蒋左　质本阴亏，阴亏者阳旺，素有便血，易犯喉症，时常内热，皆确据也。拟用育阴制阳，耐心久服。
北沙参（三钱）　洋参（三钱）　麦冬（一钱）　川石斛（二钱）　怀药（五钱）　陈皮（一钱）　生首乌（四钱）　生熟草（二分）
杨左　舌无苔而有裂纹，操心过度，四肢无力而纳穀减，劳倦伤脾也，内热肺虚。须当气血兼培，然燥裂宜忌。
洋参（一钱五分）　熟地（五钱）　杞子（二钱）　丹参（二钱）　怀药（四钱）　炙草（二分）　枣仁（二钱）　红枣（二个）
徐右　左颧色赤，下午尤甚，脉至左关独见弦数，腹胁攻撑无定，两腋结块，大小不一。脉症合参，无非肝阴亏阳旺，火燥痰凝，气机执滞。法当壮水之主，以制阳光，以涵肝木，兼疏肝之用，以理气豁痰。
炙生地（八钱）　白芍（炒，一钱五分）　丹皮（一钱五分）　山药（炒，三钱）　泽泻（二钱）　川贝（三钱）　香附（二钱）　元参（盐水炒，二钱）　银胡（八分）　石决明（四钱）　茯苓（二钱）
许右　汗多而身热不退，脉至细数无根，咳嗽纳少，便溏。损怯重症也。
党参（五钱）　熟地（八钱）　冬术（六钱）　山药（一两）　白术（三钱）　神麴（一钱）　炙草（五分）　五味（一钱）　地骨皮（二钱）　青蒿（一钱）　牡蛎（五钱）　沙参（三钱）　生熟穀芽（七钱）
陆左　脉数，舌赤无苔，不常发热，脘闷不舒。此营阴亏损，而肝阳横逆。
当归（二钱）　丹皮（三钱）　洋参（一钱五分）　川贝（二钱）　川连（吴萸炒，二分）　加石菖蒲（三分）　生姜（一片）
史右　肝肾两亏，气不潜藏。
当归（二钱）　白芍（炒，一钱五分）　熟地（四钱）　杞子（三钱）　砂仁（八分）　元胡（一钱）　木瓜（一钱五分）　川楝子（四钱）　刺蒺藜（二钱）
孙右　损症而至上下交损，难为力矣。
熟地（六钱）　萸肉（炒，二钱）　怀药（一两）　白芍（炒，一钱五分）　炙草（五分）　肉果（一钱）　五味（一钱）　黄耆（四钱）　党参（五钱）　芡实（三钱）　莲肉（三钱）　粟壳（一钱）
某　尿白身肥，脉弱右甚。此系气分偏亏，用补中益气汤送威喜丸（三四）。
黄左　馆课劳神，吟读伤气，思索伤脾，不饥少纳，幸大便未溏。虽损无伤，然宜节养。方不外理脾醒胃。
冬术（三钱）　怀药（三钱）　扁豆（三钱）　茯苓（一钱五分）　大麦仁（三钱）　生熟砂仁（六钱）　炙草（三分）　神麴（七分）　党参（三钱）　炒穀芽（三钱）
单左　周身节骱烦疼，发热舌光，脉数无力。此血不营筋。
熟地（八钱）　当归（三钱）　秦艽（二钱）　杜仲（一两）　川断（三钱）　木瓜（一钱）　苡米（一钱）　怀药（三钱）　炙虎撑骨（五钱）　末药（五分）　红枣（五个）　桑枝（五钱）　松节（五钱）
黄　形瘦脉弱，纳减神疲，五脏气血俱亏，肝脾尤甚。四脏无不禀乎脾土而生，先从补土一法，胃口醒后再商。
益智仁（八分）　远志（七分）　冬术（三钱）　菟丝子（一钱五分）　山药（八钱）　杞子（二钱）　神麴（炒，四分）　生熟穀芽（六钱）　煨姜（一钱）　枣（三枚）
潘左　六脉细涩，胸胁撑胀，甚于脐下，不特阴亏，阳亦衰矣。当水中补火，以求阳阴长之义。
熟地（六钱）　当归（二钱）　吴萸（十粒）　杞子（二钱）　制川附子（六分）　砂仁（四分）
复诊　脉至微细如无，通身胀痛，大便见溏，阳衰极矣。此见端，防其水泛膨肿之虞。
又诊　阴阳两亏之症，气血并弱之躯，前用大温大补而得效，静养尤恐难于复原，喻山跨岭，带此重病，虽勉强跋涉，病能不加重乎？再返克伐，何以支持？
前方加炙草炭（四钱），杜仲（四钱），炒山药（四钱），杞子（三钱），去冬术。
某　五脏皆亏，心脾尤甚，胸虽痞满。勿得以燥烈攻破之药再伤中气，致劫阴精。七福加味为主治。
党参（三钱）　当归（一钱五分）　熟地（四钱）　冬术（一钱）　炙草（三分）　远志（七分）　砂仁（六分）　广皮（一钱）　穀芽（三钱）　神麴（炒，六分）　枣仁（一钱）
汤左　频见梦遗，因精损气，行即振掉，骨将备矣，非下虚乎？脑为不满，头为苦倾，非上虚乎？脉断无伦，如油尽灯残则火愈炽，非真阴告竭，阳不潜藏之确据乎？伤之至，损之极矣，且用大补元煎，取其甘温二字，不失为虚之正治。但恐马到临崖，收缰已晚。
党参（炒，三钱）　熟地（一两二钱）　萸肉（炒，八钱）　杞子（三钱）　山药（炒，一两）　当归（三钱）　杜仲（三钱）　炙草（五分）　白芍（三钱）　煅牡蛎（四钱）　建莲（炒，三钱）
王右　久热食减，面黄脉弱。宜气血并补。
冬术（三钱）　陈皮（一钱）　生熟砂仁（八分）　丹参（二钱）　生熟穀芽（六钱）　山药（三钱）　杞子（二钱）　建莲（炒，三钱）　神麴（炒，一钱）
王右　上下交损，肺肾两亏，虚劳未传已见，药力难以图痊。都气丸作汤。
熟地（一两）　丹皮（一钱五分）　萸肉（二钱）　山药（四钱）　茯苓（二钱）　泽泻（一钱五分）　五味（三分）　元参（二钱）　引灯心（百寸）
某　心肾两亏，不待言矣，但上气不足，而厥阳亢盛，方宜兼治。在不明者观之，未免夹杂，殊不知前辈本有此法。
黄耆（五钱）　枣仁（三钱）　熟地（八钱）　洋参（二钱）　丹参（二钱）　白芍（炒，一钱）　柴胡（盐水炒，三分）　木香（三分）　川连（三分）　肉桂（三分）　甘草（三分）　吴萸（三分）　菖蒲（五分）　灵磁石（煅，五分）
宗左　如此险症，得以渐渐向愈，已出万幸。正当加意调养，以得气血未复，至少百日，乃可无变。当下以脉论症，而于九仞之山，所亏一籄，惜乎以久。初愈未复原之躯，路途往返，受此酷暑，焉能无变？况治病因在明症，殊不知全在药之真伪。倘有不善，方虽好，非惟无功，适足以受害。苦于世人，不知此者多。今之饮食减少，连次遗泄，小溲忽不通利，脉至失神，多因调理不善所致。功败垂成，良可叹也。
党参（一两）　冬术（六钱）　怀药（五钱）　大麦冬（一钱五分）　熟地（八钱）　茯苓（三钱）　砂仁（一钱）　白芍（一钱五分）　萸肉（三钱）　莲须（三钱）　山栀（四分）　灯心（百寸）　荷梗（一尺）
某右　脾开窍于口，而唇属胃。自觉唇乾，胃阴枯也。
川石斛（三钱）　麦冬（一钱五分）　洋参（一钱五分）　薄荷（三分）　桑叶（一钱）　甘蔗皮（一钱）
五剂后，去薄荷，加丹参（三钱）。可以多服。外用白蜜、芦根汁等分，和匀搽之。
施左　六脉细软，气血两亏，一切之症，无非虚象。用拟人参养营汤，调和营卫，兼补心神。
制洋参（二钱）　茯神（一钱五分）　远志（七分）　陈皮（一钱）　熟地（五钱）　当归（炒，一钱五分）　枣仁（炒，三钱）　冬术（三钱）　炙草（四分）　丹参（三钱）　穀芽（炒，三钱）　红枣（三个）　白芍（一钱）　桂圆（三个）
殷左　过午发热，舌赤无苔，此阴虚也。厥阴无制，乘脾则动气于脐，筑筑不宁，犯胃则不思纳穀。以脉症合参，似当培土。但培土之药，辛香燥烈者多，施于阴虚而阳动不潜者，均非所宜。以育阴制阳，介类潜阳一法。
北沙参（四钱）　大冬（一钱）　白芍（炒，三钱）　扁豆（二钱）　甘草（三分）　大生地（八分）　萸肉（一钱）　牡蛎（煅，五钱）　五味（三分）　乌梅炭（一个）
管右　但热不寒，而甚于夜，脉见细数，此肝肾之阴亏。面色淡黄无神，纳穀渐减，脾肺气分亦衰矣。据述自热以来，从未有汗，此乃血不足，气不充，所谓蒸而不化，显然虚象，若是风寒束缚之无汗，则当头痛怯寒，百节烦痛，脉来浮紧，毫无此等见象，不可作客寒为用。商八珍益母汤加味，以调和营卫。
川芎（一钱）　当归（三钱）　白芍（一钱）　熟地（五钱）　党参（三钱）　冬术（一钱五分）　茯苓（一钱五分）　炙草（六分）　丹皮（一钱）　陈皮（一钱）　楂炭（一钱五分）　青蒿（一钱）　生熟穀芽（四钱）　姜皮（六分）　银柴胡（一钱）　一母花（一钱）
吴右　据述起病之因与脉症合参，昨而先伤脾肺气分，今则肝肾之阴竭矣，胃又衰而纳少，脾又败而便泄不止。症属吉少凶多，树皮草根焉能挽回元气于无何有之乡？勉为阴为阳守，阳为阴护法。
洋参（一两）　麦冬（一钱）　黄耆（六钱）　熟地（一两）　怀药（二两）　白芍（八钱）　远志（七分）　生熟甘草（六分）　巴戟（三钱）　龙骨（煅，二钱）　牡蛎（煅，六分）　川连（一分）　肉桂（一分）　建莲（炒，五钱）　香粳米（一撮）
徐左　时当风木之令，人身内应乎肝，体弱用强，金衰不能制木，水亏无以涵木。横无制则升愈升，肺主降而失降，肾司纳而不纳。左胁刺痛，鼻孔煽张，呛咳，不能右卧，身面为浮肿之形，胸口虚黑，部位振跃如梭，脉见浮洪数大，无非气不归根，且木旺土衰受克，脾不健运，则食减便溏。症属险重，脉症合参，纯乎虚象。商以生脉散合六味加减，取其清金平木，壮水涵木之议。
洋参（三钱）　麦冬（三钱）　五味（三分）　生地（一两二钱）　怀药（一两）　丹皮（一钱五分）　茯苓（二钱）　白芍（三钱）　玉竹（炒，六钱）　沙参（三钱）　牡蛎（煅，六钱）　莲肉（六钱）　桑叶（五钱）
蒋左　内热者，无不由于阴亏。今脉来弦数，舌心光赤，共为内热显然。急当清阴制阳。
生地（六钱）　萸肉（一钱五分）　怀药（四钱）　丹皮（一钱五分）　泽泻（一钱）　天冬（一钱）　元参（一钱）　稆豆衣（二钱）　莲子青心（十粒）　甘蔗皮（四钱）　石榴子（五钱）
强左　脉数大浮，宜壮水以制阳光之动。
六味，加莲子青心（七粒），沙苑子（二钱），桑叶（二片）。
尹左　气逆耳聋，填阴摄纳。
六味，加炒远志（一钱），醋煅磁石（四钱）。
倪左　久咳便溏，脉来数而无力。肝脾肾俱损，劳症之重者。
晨，服陈皮六君子汤加穀芽（四钱），冬花（二钱），丹皮（一钱）。
晚，服六味丸加五子（三分），麦冬（一钱），白芍（炒，一钱）。
杜左　质本阴亏，脉来带数，併为遗泻。
生熟地（六钱）　丹皮（一钱）　茯苓（一钱五分）　怀药（四钱）　萸肉（二钱）　芡实（五钱）　莲须（三钱）
程左　过午发热，朝清暮浊，脉至数甚于左。此属阴虚内热，形体日削，为症非轻。
六味丸，加地骨皮（一钱），石斛（三钱）。
董左　亏在阴分，脉见细数。阳陷于阴，五心烦热。
生六味，加北沙参（五钱）。
虞左　阳之浮越，阴之亏也。制阳莫外乎壮水。
生地（八钱）　丹皮（一钱）　北沙参（四钱）　生赤首乌（一两）　元参（二钱）　花粉（一钱）　川贝（一钱）　加灯心（五钱）　薄荷梗（一钱）　柿霜（一钱）
杨右　肝肾亏损而生内热，理宜壮水以制阳。
生地（六钱）　丹皮（一钱）　石斛（四钱）　白芍（炒，一钱）　沙苑（三钱）　女贞（二钱）　加鲜地骨皮（一钱五分）
吕左　脉至带数，此阴亏阳旺之质。六味加减，壮水以制阳。
生地（八钱）　丹皮（一钱）　怀药（炒，二钱）　白芍（炒，一钱）　萸肉（炒，二钱）　芡实（炒，四钱）　茯苓（二钱）　沙苑（三钱）　川贝（一钱五分）　莲须（三钱）　莲肉（炒，三钱）
许左　肝肾阴亏，夜热力少。
熟地（八钱）　丹皮（炒，一钱）　怀药（炒，三钱）　萸肉（二钱）　泽泻（一钱）　赤苓（二钱）　杜仲（四钱）　川斛（三钱）
强左　脉至左三部搏指，此阴亏阳亢。法当壮水以制阳光，然须安养，否则交春防见血。
生地（八钱）　丹皮（一钱五分）　萸肉（二钱）　怀药（三钱）　茯苓（一钱五分）　泽泻（一钱）　白芍（一钱）　沙苑（四钱）　女贞（三钱）　青蒿（二钱）
复诊　原方，加生地（二钱）。
华左　脉至细数，便溏。阴阳两亏无疑。
党参（炒，四钱）　炙草（一钱）　怀药（八钱）　白芍（炒，一钱五分）　芡实（炒，六钱）　神麴（炒，一钱）　穀芽（炒，六钱）　建莲（炒，三钱）
周左　诵读吟咏，劳神伤气。宜调养心脾为主，兼固肾真。缘心阳过动，亦能吸肾阴也。
党参（三钱）　怀药（三钱）　建莲（炒，三钱）　红枣（五个）　熟地（八钱）
陈左　脉来无力，质本不足。总宜平补，不可偏胜。
冬术（生，二钱）　扁豆（炒，三钱）　芡实（三钱）　莲须（三钱）　丹参（三钱）　生熟砂仁（四分）
唐左　恙后津液未复，脉见浮数。拟育阴法。
中生地（三钱）　北沙参（一钱）　麦冬（一钱）　川斛（一钱）　生熟甘草（盐水炒，四分）　沙苑（三钱）　扁豆（炒，五钱）　稆豆衣（二钱）
又诊　脉数渐见，急宜调养脾胃。
扁豆（炒，三钱）　稆豆衣（一钱）　冬术（炒，三钱）　焦穀芽（二钱）　会皮（一钱五分）　生熟砂仁（四分）　鲜莲子（二钱）
蒋左　邪陷于阴分，足膝热甚。当凉护肝肾。
生地（八钱）　丹皮（二钱）　川石斛（三钱）　白芍（三钱）　夏枯草（一钱）　甘菊（一钱）　青蒿梗（一钱）
何左　骨蒸发热，本于阴虚。
生地（八钱）　地骨皮（二钱）　川斛（一钱五分）　白芍（炒，二钱）　炙草（二钱）　怀药（炒，四钱）　鲜青蒿（一钱五分）
王左　脉软无力，舌苔白滑。当补心脾气分。
党参（三钱）　怀药（三钱）　芡实（三钱）　莲须（三钱）　枣仁（三钱）　建莲（三钱）
程左　操持劳形，思虑伤脾，心脾两损，形瘦纳减。
党参（三钱）　远志（一钱）　当归（二钱）　炙草（六分）　冬术（三钱）　杜仲（四钱）　加桂圆（五个）　荷叶（一张，包米一合，饭上蒸熟，去米，用荷叶二钱为引）
潘左　五脏俱亏，心脾尤甚。
冬术（六两）　党参（五两）　建莲（六两）　芡实（四两）　怀药（五两）　枣仁（四两）　熟地（八两）　远志（二两）　当归（一两）　杞子（四两）　炙草（一两）　莲须（四两）
落桑为末，用金樱子（五两），大枣（四个）煮汁，为丸。
邵左　气血两亏，心脾尤甚。七福加减。
党参（二钱）　当归（一钱五分）　冬术（炒，三钱）　熟地（五钱）　炙草（八分）　枣仁（二钱）　远志（八分）　杜仲（一钱）
王左　经曰：身寒汗多，阴气胜也，厚衣不能温，髓空而寒在骨也。然不能冻慄者，一水不胜二火也，左胁下形如覆盆，名曰肥气，脾之积也。积之结成，由脾气不运，肾阴不旺，寒凝食滞，阻闭血也。脐之左，脐之上，筑筑然振跳，动气发也。动之微，止在腹。动之甚，则冲胸膈。犯及上焦咽喉，为吞吐不适，或恼怒，或如狂。气下则止，止发均不由己。无非肝肾真阴失守，阳气失藏，龙雷之火，时上时下也。见症似乎夹杂，其实一也。喜食姜附者，脏寒可知也。喜食甜物者，土虚欲得甘以煦之也。今之立方，阳宜扶，阴宜护，土宜培，木宜平；惟消坚攻积，不宜太过，恐伤正气。昔贤云，养正则块自除，此不消之消，正此以消也。
白芍（炒，三钱）　当归（炒，三钱）　茯苓（三钱）　党参（六钱）　神麴（一钱五分）　冬术（四钱）　五味子（五分）　熟附子（一钱）　芡实（一两）　肉桂（五分）　牡蛎（八钱）　熟地（一两）　炙草（五分）　楂肉（二钱）　羚羊（四钱）
范左　金衰不能生水，子固母虚，两尺浮露发热，甚于夜。宜填补肾真。
六味汤，加五味子（三分）。
何左　质本阴亏，今脉浮大而弦，左关尤甚。水不足以涵木，咳嗽内热之由来也。
六味地黄汤，加沙苑子（二钱），川贝母（一钱五分）。
周左　阳虚生外寒，阴虚生内热，更兼纳少便溏，胸腹胀痛，脾胃两衰，失于健运。先为培补气分，继商调治营阴。
黄耆（元米炒，三钱）　甘杞（二钱）　远志（去心，炒，七分）　穀芽（炒，三钱）　广皮（一钱）　建莲（三钱）　炙草（一钱）　茯苓（一钱五分）　当归（土炒，一钱）
接方　六味，加苏梗（二钱），银柴胡（八分），杜仲（三钱），陈皮（一钱五分）。
颜左　久热不已而甚于夜，足膝无力，脉至左三部带弦。阴分亏矣。
六味，加冬桑叶（一钱）。
秦左　多事劳神，百忧感其心，动作伤其力，郁怒生其气。昔贤曰，劳者温之，损者益之。
远志（甘草汁炒，一钱）　柏子仁（去油，一钱）　当归（二钱）　党参（炒，二钱）　冬术（二钱）　益智（去壳，八分）　杜仲（三钱）　甘杞（二钱）　枣仁（一钱五分）　加红枣（三个）
张左　肝肾阴亏，口渴舌光，过午发热，稍为动作咳不已而气短似喘。宜育阴为主，兼以化痰。
熟地（八钱）　当归（一钱五分）　炙草（六分）　橘红（一钱）　川贝（一钱）　玉竹（三钱）　大麦冬（一钱）　百合（三钱）　前胡（一钱）
周左　操劳则热，所谓动则阳生，阴不敛也。宜于静养。
炙生地（四钱）　川斛（二钱）　丹参（一钱五分）　白芍（炒，一钱）　生熟草（六分）　生熟穀芽（一钱）　香附（一钱）
杨左　肝阳不藏而生内热，脾气有亏而纳穀减。
四物，加冬术、甘杞、杜仲、炙草、香附、穀芽、玫瑰花。
冯左　六脉虚软，面色淡黄无神，暮夜微微发热。脉症合参，议与五福饮，气血兼培。
党参（砂仁拌炒，三钱）　冬术（去心，二钱）　当归（炒，二钱）　熟地（四钱）　炙草（四分）　加姜　枣
封左　动作烦劳，即见内热而食减。当滋养肾脉之阴，培补脾肺之气。
洋参（一钱五分）　冬术（二钱）　炙草（五分）　当归（一钱五分）　熟地（炙，四钱）　川斛（二钱）　生熟穀芽（二钱）　加姜（一）　枣（三）
高右　带下频频，时时内热，六脉软弱，气血两亏。用拟八珍以补营卫。
八珍汤，加焦神麴、厚杜仲、焦穀芽、姜、枣。
颜左　病经二十日，神识昏迷，舌乾无津，脉至软弱且细且空。气血俱亏，伤极矣。邪难外达，势必转趋于内，所谓陷也。邪不在表，断无散理。大便已通，断无攻下之理。况脉弱如此，不虑其虚乎？昔贤治无实症可据，即是虚症。今但见虚象，舍托透一法，别无良策。信则可投，有疑有怨，切勿轻服。
黄耆（六钱）　当归（一钱五分）　生地□　远志（六分）　枣仁（一钱）　大冬（一钱）　洋参（一钱）　柴胡（三分）　熟地（一两）　竹叶（十片）　钩钩（四钱）　大豆卷（四钱）　甘蔗汁（十匕）
沉右　麻为气虚。
上耆（六钱）　当归（酒炒，一钱五分）　党参（炒，三钱）　茯苓神（一钱）　冬术（三钱）　炙草（三钱）　桑枝（酒炒，三钱）
侯左　气虚麻木。
上绵耆（六两）
陈左　脉至左关尺弦大而洪，内热咳嗽。责在肝肾阴亏。
六味地黄汤，加大冬。
金左　六脉沉细，发热食减，精神倦怠，大便溏薄，乃劳力受寒，夫虚症也。以脉而论，症属极重。
党参（六钱）　广皮（一钱）　生熟穀芽（四钱）　姜（一）　生熟砂仁（六分）
何左　自投补中益气法，右脉稍为有神，胃口亦醒。今左三部不但无力，而兼细涩。细为血少，涩主精虚，急宜加重肝肾填补之药。体实脉实者，截疟之药未尝不可投。体虚脉虚者，虽截疟亦不效。况截疟之药，非敛即攻，无不伤正。正气一伤，非但不能轻减，往往有因此重者，不可不虑也。欲托透兼施者，莫善补中益气加减。气血两虚而偏于寒者，莫外乎十全大补加减。昔贤医案，有服至数十剂而愈者，有至百馀剂而效者，是非药之不灵而不应。凡气体之虚，或操心过度以伤神气，或酒色过度以伤真阴，其由日渐月深而来，受邪致病，最不易退，必候元气充足，不求愈而自愈矣。今以脉症合参，精气神三者俱虚，亦不可不兼固。然耐心，切勿欲速，并宜守养，不可忽略。
党参（炒，六钱）　冬术（去心，八钱）　当归（炒，三钱）　半夏（制，一钱）　柴胡（四分）　炙草（五分）　蔻仁（一钱）　穀芽（一两）　广皮（一钱）　首乌（六钱）　熟地（砂仁拌炒，一两）　绵耆（一两）　苏叶（五分）　枣（二）　姜（二）
贾左　六脉软弱，右三部更甚，面无华色，形体消瘦，乃气血两亏之质。向因胃有温痰，多食姜通阳，络受燥，而血溢。从此即贪凉畏热，多服麦冬，阴经著寒而疟起。热如姜，寒如大冬，尤不能胜其任，其脏腑之薄弱可知。如必欲攻截破散，吾恐益末受而害先至矣。据恙见新方休疟饮，乃气血兼调，庶无偏胜之累。
党参（三钱）　首乌（五钱）　炙草（四分）　冬术（炒，三钱）　当归（三钱）　玉竹（三钱）　生熟穀芽（四钱）　广皮（一钱）　柴胡（三分）　蔻仁（二粒）
丁　阴阳两伤，气血俱败，虽有参耆，亦难有效。而欲以苦寒退之，破气宽中，其可得乎？
焦麦芽（三钱）　扁豆子（三钱）　茯苓（二钱）　香稻叶（二钱）
吴　热自晚来，清晨无汗而退，唇红溲热。显属阴亏，而阳陷于下。
某　产后失调，恐成损症。
熟地（炙炭，五钱）　地骨皮（一钱）　怀药（炒三钱）　川贝（二钱）　沙参（四钱）　砂仁（炒，六分）　茯苓（二钱）　广皮（一钱）　竹茹（六分）　炒浮麦（三钱）
某左　日暮微微内热，似当育阴，但胸口痞闷，脉见软弱。先理中宫，续商扶正养阴可也。
焦冬术（三钱）　砂仁（六分）　制半夏（一钱）　广皮（一钱）　六神麴（八分）　洋参（一钱五分）　姜（一）　旋覆花（一钱）　大麦冬（五钱）　焦枳壳（三分）
某右　始由悒郁，继又产后失调，肝脾两伤，咳逆发热，胸闷便溏。虚损成矣，药不见效。
怀药（二钱）　焦神麴（一钱）　广皮（一钱）　川郁金（七分）　砂仁（炒，八分）　香附（一钱五分）　丹参（三钱）　木香（三分）　桔梗（六分）　降香（五分）
某左　劳倦伤脾。
焦白术（三钱）　川断（三钱）　当归（三钱）　怀膝（二钱）　杜仲（四钱）　冬花（三钱）　骨碎补（一两）
虚症之由，其因不一，五脏之损，病各不同，六腑之亏，多由乎脏，奇经之意，亦由乎脏也。或缘先天禀薄，或因后天不固，或系内劳其神，或因虚致病。然所视之殊，难以缕析。考之越人，上损从阳，下损从阴之论。上损者，因于操持劳神，心脾偏多。下损者，系乎房欲伤精，肝肾为多。心脾损则神色败，仲景有建中汤，立中气而复其真元之不足。肝肾伤则形体坏，景岳有左右归饮，填补下焦，而培其精髓之空隙。《金匮》有脉大为劳，为气分泄越；脉虚亦为劳，为精血内夺。亦即越人上损下损之义。大抵上损者，补之以气；下损者，补之以味。气因精而损者，补精以化气；精因气而损者，补气以生精。所谓治病必求其本也，总之不越乎阴阳者也。盖阳化气，阴成形，阳虚则阴无以生，阴虚则阳无以化，所以精赖气化而成，气藉精化而生。故阴阳不得相离，气精不得相失也。经曰：阴在内阳之守也，阳在外阴之使也。又云：阳胜则阴病，阴胜则阳病。阳胜者非阳之胜也，实由阴之不足，宜补阳以配阴，不治阴，而阴自化，故阴阳不得相失也。参先生之治道：气血亏者，补之以甘温；津液虚者，培之以甘寒；阴虚阳亢者，酸甘以化阴；阳虚阴胜者，辛甘以理阳。种种之治法，皆不出乎前贤经旨。先生之精义，后学之津梁也。

怔忡  ***************************
章左　思虑太过，心神不安，时而震动，譬之鱼失水即跃。心无血养，焉得宁静，此即怔忡惊悸之渐也。
桂圆制洋参（三钱）　枣仁（炒，八钱）　茯神（辰砂拌，三钱）　丹参（二钱）　柏子仁（去油，一钱）　紫石英（三钱）　红枣（五个）　淮小麦（一撮）　猪心（一个，煮烂一碗去油煎药）
强右　心生血，肝藏血。心少血养则怔忡。肝血不足，则视物不明。至于饮食减少，大小便不爽，无非虚象。
柏子仁（六分）　枣仁（二钱）　茯神（一钱）　怀药（炒，五钱）　当归（一钱五分）　杞子（二钱）　远志（五分）　熟地（四钱）　石决明（四钱）　紫石英（二钱）　黑脂麻（二钱）　桑叶（一片）　红枣（三枚）
怔忡之症，心跳振动，惊恐憷惕者是也。缘乎营阴不足，心阳不藏，神不守舍，以致心神不宁而怔忡不安，渐至心悸不寐之所由来也。然怔忡心悸，其病虽异，而其源实由乎一也。或因思虑郁结者，逍遥饮与益营汤；喜乐太过者，养心汤或宁志丸；惊恐神怯者，宁志膏或达志丸；志恋伤神者，朱砂安神丸；痰火□杂者，温胆汤或朱砂消痰饮；痰饮侵心者，七福饮或二陈汤；木火凌心者，龙荟丸；肾阴不交者，左归饮；肺失清肃者，生脉散；病后营亏者，尽释病根；六淫外来者，随症施治。总之，无非营血之耗而心不藏神者也。盖心为一身之君主，凡七情六慾无不由于心，五脏六腑无不繫于心，一有所伤则宁静之质反为暴烈之性，怔忡心悸由此而起矣。景岳血症论曰，心生血，肝藏血，脾统血，夫心为生血之脏，最不可伤也，心有所伤，非惟君主不宁，而脏腑皆受其累，譬之桀纣暴疟，而民无安日矣。全赖汤放武伐而天下治，上下逸乐，皆受尔福，怔忡心悸之病亦犹是也。

癫狂  ***************************
查左　风火挟痰，为痫厥。
羚羊片（八分）　钩尖（六钱）　石决明（一具）　天麻（一钱）　橘红（一钱）　陈胆星（六钱）　生地（四钱）　甘菊（一钱）　金器（一件）　同煎
吴左　六脉洪数搏大，按之有力。纯乎痰火瀰漫，以致神识模糊。
胆星（一钱）　半夏（二钱）　瓜蒌仁（三钱）　橘红（一钱五分）　黄芩（一钱）　玉枢丹（磨冲，一钱）
陆左　肝风痰火炽甚，语言不论，脉至左关弦滑。防逾垣上屋，不避亲疏。
羚羊角（一钱）　钩藤（一两）　石决明（一具）　半夏（二钱）　胆星（二钱）　广金（一钱）　茯神（二钱）　广红（一钱五分）　生熟枣仁（六钱）　黑栀（一钱）　乳香（六分）　竹油（半杯）　石菖蒲（三分）　铁屑（一两）
脉滑而大，不数不洪，痰则有之，并无火据。经云重阴者则癫，此其是也。但痰甚如此，必欲从温补治，亦非善策。太乙紫金加犀黄，名大还丹，专治一切痰症之变怪多端者，今且试服四五朝，再商别治。
太乙紫金丹（一钱）　犀黄（一分）
另用生矾少许，泡汤磨化，冲竹油、连姜汁（各十匙）。
上，服十剂而吐出清水，继以稠痰。
又　前用大还丹，吐去痰涎，约有数杯而脉未能全退，然补药治病可退，攻利治病不可过。先贤云衰其大半而止，此亦谨慎之道，不可不宗。
制半夏（一钱五分）　茯苓（一钱）　橘红（一钱）　枳实（八分）　胆星（一钱）　石决明（一具）　茯神（二钱）　黄芩（一钱）　竹油（半杯）　竹茹（一钱）
邵左　酒之为物，酷饮者，大则可以丧国，小则可以亡身。怯弱者，可以使强旺，强旺者可以更暴戾。或饮之而可以消忧，可以免悲哀。并于阳则狂而妄，并于阴则癫而呆。总之随人之气强弱，入于何脏何经，变出之病，岂止一哉？如仍然多饮，不能即戒，虽服药无益。
葛花（三钱）　鸡钜子（五钱）　远志（七分）　半夏（一钱）　竹黄（一钱）　绿豆（一两）
又　此症阳狂，可以速愈。况酒不戒，而欲疾廖，岂不难乎。
原方加党参（炒，四钱），炒神麴（一钱），石菖蒲（三分）。
再诊　加茅术（一钱）。
过左　脉至左关沉弦，右关洪滑沉弦，为气郁于肝而木旺，洪滑为痰火居胃而发狂。但本虚标实，纯用攻痰直折，恐邪遏正气难支，每多不测之变。骤加补益气之剂，未免助火，愈增其焰。商用加味逍遥合六味，一以疏肝，一以壮水制阳，庶乎无偏胜之害。
柴胡（三分）　白芍（六分）　丹皮（二钱）　黑栀（一钱五分）　生地（一两）　茯苓（三钱）　泽泻（一钱五分）　怀药（三钱）　甘草（六分）　甘菊（二钱）　枣仁（八钱）　当归（三钱）　钩钩（一两）　决明（一两）　元参（一钱）　川贝（二钱）　大冬（辰砂拌，二钱）　铁屑（代水，一两）
项左　六脉沉闷，乃气郁不宣之象。人身之阳气，宜于畅达，欲有折挫，或有疑难，则气不伸，久郁则上逆而为怒狂。经以生铁落饮为治。铁哦，淘净泥土，煮汤一缸盆，时时与饮，粥亦用此汤煮，药亦以此代水。
石决明（一具）　远志（一钱）　茯神（三钱）　枣仁（五钱）　乳香（五分）　半夏（一钱）
又　玉枢丹（化，五分）　西黄（一分，研冲）
又诊　原方加蒲黄（五分），竹油（三匕），姜汁（一匙）。
程右　暑风内袭，走入少阳为寒热，走入肝络为搐痉，走入心包则有昏厥之变矣。症非轻浅，拟和少阳，熄肝风，清暑热，护心营一法。
柴胡（四分）　黑栀（一钱五分）　钩钩（一两）　决明（一两）　玉金（七分）　翘心（一钱）　川贝（三钱）　羚羊（一钱）　大冬（辰砂拌，一钱）　元参（五钱）　枣仁（三钱）　川连（三分）　金器（一件）　竹心（一钱）　菖蒲（三分）　竹油（十匕）　西瓜青（八分）
又诊　外受暑风，与身中痰火相合，为痉为狂为厥。本应泄肝之用，清心之阳，惟天癸适止，寒药不宜。然虑其热入血室，不得不少用寒凉。拟龙胆泄肝，意备採。
柴胡（四分）　胆汁（四分）　当归（三钱）　橘红（一钱）　黑栀（一钱）　钩钩（一两）　决明（一钱）　玉金（一钱）　川贝（三钱）　丹皮（炒，二钱）　胆星（八分）　茯神（辰砂拌，二钱）　菖蒲（三分）　竹油（十匕）　铁哦（一两）
又　无形之火挟有形之痰，或入变怪多端，今舌色见黑象伸缩不常，邪渐犯入心君，不可不清矣。
川连（六分）　犀角（冲，一钱）　羚羊（一钱）　钩钩（一两）　胆心（一钱）　玉金（一钱）　枣仁（炒，一钱）　远志（炒，七分）　生地（八钱）　知母（二钱）　菖蒲（三分）　香附（三钱）　薄荷（一钱）　连翘（二钱）　丹皮（一钱）　龙齿（煅，三钱）　桑枝（三钱）　朱砂（一钱）　犀黄（一分，研极细末冲服）　清心丸（五分）
又　川连（四分）　羚羊（一钱）　钩钩（一两）　胆星（七分）　玉金（一钱）　枣仁（炒，五钱）　远志（五分）　黑栀（一钱）　生地（一两）　香附（三钱）　薄荷（一钱）　丹皮（一钱）　龙齿（煅，三钱）　菖蒲（三分）　铁屑汤煎药　太乙紫金丹（磨，一钱）
邹右　新产感受春温，先发痧疹，继以咳嗽内热。风温痧火蒸变生痰，瀰漫心胞，阻遏会厌之所，咽中似有物阻，吐之不出，咽之不下。心胞主营，新产后阴亏营损，邪热直入，致神识模糊，言语错乱，脉至弦滑。用拟清豁痰火，开泄心胞。
犀角（七分）　丹皮（一钱五分）　玉金（一钱五分）　天竺黄（一钱五分）　胆星（四分）　元参（三钱）　象贝（二钱）　连翘（一钱五分）　橘红（七分）　竹茹（炒，一钱）
又诊　痰因火动，火来风威，走入厥阴，为痉厥；走入心胞，为昏迷；走入阳明，为狂妄。种种变端，无非痰火有馀，乃因水之不足。熄风清火豁痰，在所必用。苟不壮水，何以复肺肾之阴？
羚羊角（一钱）　犀角（一钱）　丹皮（一钱五分）　橘红（一钱）　黑栀（一钱）　石决明（一具）　麦冬（辰砂拌，二钱）　川贝（二钱）　胆星（六分）　钩尖（一两）　生地（一两）　茯神（二钱）　知母（一钱）　竹油（十匙）　芦根（八钱）　金器（一具）
又诊　起则如狂，啼笑无常，痰火在厥阴阳明居多。再议涤痰清火法。
羚羊角（一钱）　丹皮（一钱）　橘红（一钱）　黑山栀（一钱）　石决明（一具）　大麦冬（二钱）　真川贝（二钱）　胆星（四分）　钩钩（五钱）　茯神（辰砂拌，二钱）　竹油（二十匕）　金器（一件）

痉厥  ***************************
劭右　肝阳亢逆，左丝絃数之象大减，厥亦渐轻。仍宗清金平木，壮水制阳为治。
羚羊角（一钱）　南沙参（五钱）　丹皮（一钱五分）　石决明（一两）　川金（一钱）　白芍（二钱）　钩钩（一两）　生地（一两）　天麻（一钱）　贝母（一钱）　荸荠（四个）　陈关蛰（淡，一两）　金器（一件）
复诊　肝阳亢逆，屡投清金熄风育阴之剂，虽获小效，不能不发，药力不及耳。
羚羊（一钱五分）　石决明（一两）　天麻（一钱五分）　丹皮（一钱五分）　钩钩（六钱）　细地（四钱）　甘菊（一钱五分）　赤芍（一钱）　山栀（一钱）　川连（三分）　蒺藜（三钱）　茯神（三钱）　川斛（三钱）　铁花（四钱）
抱龙丸，每服一丸，先服三朝。再服当归龙荟丸，每服二钱，服三朝。此方服十馀剂而痊。
荆溪县陈公　风入太阳，传入厥络，挟火挟痰而为痉厥，反张口噤昏迷，汤水不纳。经曰厥逆连脏不治，用拟清开豁痰，熄风养血一法。投后语言得出，方可许医。
甘菊（一钱五分）　黑山栀（一钱）　胆星（一钱）　钩钩（一两）　石决明（一两）　当归（八钱）　麦冬（二钱）　菖蒲（四分）　竹油（十一匕）　姜汁（三匕）　灯心（五寸）　金器（一件）
接服　玉枢丹（五分），石菖蒲汤送下。
第二剂　加羚羊角（一钱），北沙参（五钱）。
另用鹤珠（三分），犀黄（三分），血珀（五分），研细，冲服。三剂，神有时而清，语亦稍出矣。
又　神语清出，但痉厥或作或辍，昼夜多至十有馀次。论症尚在险途，方中佐以扶正育阴。
洋参（二钱）　生地（一两）　丹皮（二钱）　钩钩（一两）　石决明（一具）　川贝（一钱五分）　竹黄（一钱）　黑栀（一钱五分）　羚羊（一钱）　大麦冬（二钱）　灯心（五寸）　菖蒲（三分）
肝为将军之官，风木之脏，有相火内寄，体阴用阳，其性刚，或有邪郁不舒，烦劳过度，诸恙作矣。当其口噤昏迷，痰涎雍塞，汤水不下，胸膈阻闭，大便未通之时，不得不用清开豁痰顺气之药，及其势定，又不可久投。经曰衰其大半而止，原为喜用攻伐者而言。又曰不知治虚，焉问其馀。此指不顾根本之医而言。今为日已久，耗散无不伤气，苦寒无不伤胃，燥烈无不劫阴伤液。况痉厥之由，总因血燥生热，热极生风，风动则痰助为疟。为今之计，全赖乎壮水以涵木，滋血液以濡木，清肃之令以平木，益敦阜脾土之气以培木，则刚劲之质，庶得遂其柔和之体，管见如斯，未识当否。
清晨，用官燕（三钱），煎汤淡服。另，用荸荠（四个），海蛰（一两），洗淡，煮汤服。
洋参（三钱）　扁豆（三钱）　茯神（三钱）　穀芽（三钱）　阿胶（二钱）　川贝（二钱）　麦冬（二钱）　生地（一两）　丹皮（二钱）　白芍（二钱）　钩钩（一两）　石决（一具）　甘菊（一钱）　炙草（三分）
此方五剂而痉厥平。

咳嗽  ***************************
单左　金为水母，肾为肺子。金衰则水无所生，以致夜热不退，良由久咳伤肺所致。今六脉数而弦，左关尺尤甚。法宜清金壮水，不治热而治热也。
生地（五钱）　玉竹（三钱）　北沙参（二钱）　丹参（一钱五分）　茯苓（一钱）　怀药（三钱）　萸肉（二钱）　泽泻（一钱）　稆豆衣（一钱五分）
潘左　肺主布气，肾主纳气。稍为劳动，则气逆喘嗽，其为失布失纳显然。当培补肺肾，兼以理脾，取其土能生金也。
绵耆（三钱）　当归（一钱五分）　熟地（炙，六钱）　炙草（四分）　怀药（四钱）　冬术（一钱五分）　砂仁（盐水炒，四分）　叭杏（二钱）　生姜（一片）　橘饼（二钱）　桃肉（二枚）
吴左　据述病起怨哀，咳嗽发热，自去年秋季，迄今六月有馀。近增音雌咽痛，大便溏薄。盖怨哀则伤肺，肺伤则咳，而水失所生，水亏则火炎，而肺金受灼，故诸症所由来也。症非轻浅，小心为嘱。
生熟甘草（一钱）　桔梗（六钱）　山药（炒，五钱）　芡实（炒，五钱）　玉竹（炒，三钱）　元参（炒，一钱五分）　蝉衣（四个）　北沙参（三钱）　炙生地　青果（一个）　灯心（一丈）
苏左　久咳眼胞浮肿，两足无力而见虚浮，痰出味甜，左胁作痛，面色淡黄。此属劳倦伤脾，形寒伤肺。
冬术（炒，二钱）　苡米（炒，六钱）　炙草（八分）　款冬花（三钱）　杏仁（五钱）　玉竹（炒，三钱）　白薇（二钱）　杜仲（三钱）　百部（二钱）　桃肉（三）　姜（二）
吴左　金衰则取供于母，脾土因此亦伤，水无所生，肾阴由此日涸，木失所涵，虚阳从此上亢，咳嗽便溏，音雌咽痛。用拟培土生金，清金生水，壮水涵木，以冀虚阳潜而脾土旺，乃是转机，否则难效。
洋参（二钱）　麦冬（一钱）　五味（三分）　熟地（八钱）　丹皮（一钱）　萸肉（炒，一钱）　山药（炒，六钱）　茯苓（一钱）　炙草（六分）　白芍（炒，二钱）　泽泻（一钱）
史左　六脉沉细，左见微弦，舌赤无苔而津液颇多，咳嗽气短。伤在肝肾之阴，宜养营摄纳。
熟地（八钱）　当归（三钱）　炙草（四分）　山药（三钱）　五味子（三分）　款冬花（二钱）　橘饼（三钱）　百合（三钱）
沉左　久嗽，六脉微弦，入夜身热，口渴而不多饮，气血两亏矣。用拟人参养营汤加减。
党参（三钱）　熟地（八钱）　冬术（三钱）　当归（三钱）　黄耆（五钱）　白芍（一钱）　茯苓（一钱五分）　陈皮（一钱）　炙草（三分）　冬花（三钱）　五味子（四分）
高左　久嗽伤肺，盗气于母则土衰不运，所以母无华色，大便见溏。肾为肺子，金伤水无所生，故见腰痛，脚弱无力。法当培补脾肺气分，并益肾真。
党参（四钱）　冬术（三钱）　山药（五钱）　白芍（炒，一钱五分）　炙草（五分）　黄耆（六钱）　五味子（五分）　杜仲（四钱）　半夏（一钱）　冬花（三钱）　御米壳（一钱）　熟地（一两）　桃肉（一个）　姜（一）
查左　久咳伤脾，盗气于母，胃土衰则呕吐，脾土衰则便溏，多泄则阴伤，阴伤则内热。
四君子汤，加五味、白芍、怀药、砂仁。
朱右　咳嗽寒热，咳吐红痰秽浊，便溏纳减，脉弱无力。当培土生金。
党参（三钱）　茯苓（一钱五分）　冬术（二钱）　黄耆（四钱）　白皮（一钱）　山药（二钱）　炙草（六分）　川芎（四分）　白芍（一钱五分）　苡米（炒，一钱）　熟地　丹皮（一钱五分）　檀香（五分）　降香（五分）　百合（三钱）
又　诸恙轻减，惟咳出痰红，秽气未除。
前方去川芎，加白及、生姜。
张　脉至右寸关细弱，脾肺气分偏亏，咳逆所以不止，纳穀所以少也。左关尺见弦数，脾肾之阴伤。阴亏则阳旺，过午所以热也。法当上午补土生金，以培脾肺。晚间育阴制阳，以滋肝肾。早，服四君子汤合白花膏，加黄耆、当归；晚，服八仙长寿丸。
此方，十六剂大效。
又　原方，加山药、扁豆、白芍、沙苑。
王左　久咳，脉玉沉细而迟。宗虚寒治。
炮姜（五分）　熟地（一两）　叭杏（二钱）　五味子（三分）　冬花（三钱）　鹿角霜（一钱）　桃肉（三枚）
苏左　脉数甚于右，发热甚于夜，咳嗽痰多，舌光而红，肺胃之阴伤矣。拟用固本，金水同治。
生熟地（各一两）　天麦冬（各一钱）　洋参（一钱五分）　川贝（二钱）　罂粟壳（炙，一钱）　冬花（三钱）　百合（四钱）　元米代水
某　气逆咳嗽痰多，中脘作痛而胀，肺有寒而气不顺，胃有滞而气失降。
苏子（一钱五分）　白芥子（一钱）　莱菔子（一钱五分）　麦芽（二钱）　姜（一）
又　砂仁　半夏　枳壳　焦术　焦曲　杏仁　木香　姜
宋左　肺受寒邪，犯在心胃，咳甚则呕而心痛。今见脉细模糊，唇舌紫暗。禀质素亏，气血亦弱。拟补肺汤，兼温中。
党参（三钱）　熟地（六钱）　黄耆（三钱）　叭杏（二钱）　半夏（一钱）　砂仁（姜汁炒，八分）　细辛（三分）　五味子（三分）　乾姜（三分）
某左　脉左细右大，俱见无力，发热咳嗽，面黄无神。此劳损之根，调养兼以疏解。
党参（炒，三钱）　白芥子（炒，三钱）　苏子（炒，一钱）　炙草（六分）　陈皮（一钱）　半夏（炒，一钱）　冬花（三钱）　茯苓（二钱）　当归（三钱）　熟地（四钱）　杜仲（二钱）　百合（三钱）　前胡（八分）　姜（一）　大枣（一）
许左　咳嗽发热，虽因风寒起见，脉数过于六至。纯乎温散，似乎不可，但寒凉亦非所宜。
玉竹（四钱）　荆芥（一钱）　前胡（一钱）　陈皮（一钱五分）　北沙参（三钱）　象贝（一钱五分）　桑皮（二钱）　地骨（一钱）　砂仁（炒，一钱）　竹茹（一钱）　枇杷叶（去毛，二钱）
李左　咳因寒起，由来已久。今加发热，咳甚则呕。宜培土金，甘温除热。
生熟砂仁　陈皮　半夏　丹参　香附　冬花　姜　枣
陈　脉至右大于左，咳嗽不已，两足无力，纳穀减少。此操持著寒，当培脾肺之本。
党参（三钱）　冬术（三钱）　黄耆（三钱）　当归（二钱）　陈皮（一钱）　炙草（六分）　桔梗（八分）　叭杏（二钱）　五味子（七粒）　半夏（一钱）　麦冬（一钱）　姜（一）
某左　肺气不能下降，胸窒而咳。肾气不自摄，纳气短而促。脾气不主运行，谷减而泄。急宜培固三脏，况脉见左细弱右无力，其馀不待言矣，而可知矣。
党参（四钱）　冬术（三钱）　山药（三钱）　熟地（一两）　杜仲（一两）　桃肉（二个）　五味（三分）
吴左　久咳，呕吐酸水，痰浊腥臭，频频梦泄，此子母两伤。肾为肺子，母虚则子亦虚矣；脾为肺母，肺虚则告竭其母，而中土亦因之而虚也。法当培脾肺肾，三脏同培。
党参（四钱）　茯苓（一钱五分）　冬术（三钱）　陈皮（一钱五分）　炙草（三分）　芡实（四钱）　蔻仁（二粒）　建莲（三钱）　苡米（四钱）　降香（五分）
陈左　形寒饮冷则伤肺，肺为水母，久咳则子无生而肾亏内热不已。而土为肺母，肺伤则取供于母，则脾亦衰，形瘦纳减，便溏之所由来也。法当脾肺肾兼补，佐以祛寒之品。但症已属险重。
党参（四钱）　冬术（三钱）　熟地（八钱）　怀药（五钱）　黄耆（六钱）　芡实（三钱）　百部（二钱）　麻黄（三分）　五味（三分）　乾姜（三剂，三分）　加苏子（三剂，一钱）　又加细辛（三剂，一分）　又加杏仁（一钱）
陆左　久咳者，土必伤。面黄痰多，显以土衰不运，饮食不化精气而化痰耳。拟陈年六君，以培土兼泄肺家伏邪为法。
陈年六君汤，加杏仁（二钱），白芥子（一钱），生姜（一），大枣（二）。
周左　左尺脉弦，右寸带浮，足膝无力，咳嗽不已。拟都气饮，以调肾肺。
熟地（一两）　怀药（炒，八钱）　丹皮（炒，一钱五分）　萸肉（三钱）　茯苓（二钱）　泽泻（一钱）　五味（三分）
宗左　久咳，痰气秽浊，脉来细数，肌肉消瘦。此脾肺两伤，胃家寒湿。宜培土生金，切忌滋腻清凉润肺之品。
乾姜（三分）　冬花（蜜炙，三钱）　炙草（六分）　细辛（二分）　五味子（三分）
又　冬术（四钱）　冬花（蜜炙，三钱）　苡米（五钱）　百部（二钱）　杏仁（三钱）　生姜（一）　橘饼（二分）　炙草（六分）
邵左　咳吐痰血臭秽，足跗浮肿，左关脉弦数。此肝火与胃家湿热，熏蒸灼肺。胃湿宜渗，肺金宜清，肝火宜熄。
生冬术（二钱）　猪苓（三钱）　泽泻（一钱）　苡米（一两）　天冬（一钱五分）　玉竹（八钱）　桔梗（一钱）　白芍（一钱）　丝瓜子（二钱）　川贝（二钱）　石决（一具）　钩钩（四钱）　紫菀（一钱）　银花（三钱）
陆左　气升则咳，脉至左关尺浮露，右寸软弱，此肺肾不主纳降。似宜金水同调，拟生脉六味。
生熟地（六钱）　萸肉（二钱）　茯苓（二钱）　山药（二钱）　泽泻（一钱）　丹皮（一钱五分）　洋参（二钱）　麦冬（一钱）　五味子（十粒）　款冬花（蜜炙）　橘饼　煎汤代水
顾左　久咳腰痛，形脱食减，肺胃肾三脏俱伤，况脉见细数。症属重险，图痊不易。
陈皮（一钱）　半夏（一钱）　茯苓（一钱五分）　炙草（三分）　生冬术　熟地（六钱）　当归（炒，二钱）　杜仲（二钱）　桃肉（三枚）
陈左　病后又感新邪，以致咳嗽。
款冬（三钱）　紫苏（一钱）　杏仁（二钱）　炙草（四分）　党参（三钱）　陈皮（一钱）　生姜（一）
孙左　感寒咳嗽，久而不已，拟温开法。
苏叶（八分）　半夏（一钱）　橘红（一钱）　茯苓（一钱）　荆芥（一钱）　杏仁（一钱）　炙草（四分）
朱左　久咳，面黄无神，脉来左寸关，似有似无，此脾肺气虚已剧。宜甘温陪土益气为治，慎勿寒凉切嘱。
党参（三钱）　五味（十粒）　炮姜（四分）　炙草（六分）　冬术（炒，三钱）　冬花（三钱）　桃肉（三枚）
尤童　乾咳无痰，时作时止，入夜盗汗沾濡，脉左关弦。金水并治。
熟地（五钱）　萸肉（一钱五分）　山药（三钱）　茯苓（二钱）　泽泻（一钱）　玉竹（炒，二钱）　白芍（炒，一钱）　麦冬（元米炒，二钱）　桑叶（二片）　浮麦（三钱）
唐左　肝肾精阴素亏，肺有风热闭寒。宜开上实下。
桔梗（一钱）　细辛（二分）　枳壳（炒，八分）　熟地（一两）　杏仁（三钱）　炙草（六分）　紫苏（一钱五分）　冬花（三钱）　生姜（一）
萝卜（一两），白糖（五钱），橘饼（一两），煎汤代水。猪肺（一个），苡米（一两），入管内煮烂作菜食。杏仁、桃肉，细细嚼碎。姜，糖。日服二次。
强右　久咳而难于出声。拟金水六君，以滋其燥。
熟地（八钱）　当归（一钱五分）　半夏（炒，一钱）　茯苓（一钱五分）　陈皮（一钱五分）　炙草（四分）　冬花（三钱）　生姜（二片）
又　咳伤肺络，近见痰中带红。
原方加川贝（一钱五分），红花（三分），百合（三钱），藕节（三节），去生姜、半夏。
周右　脾肺气衰，为咳为泄。法宜补火生土，培土以生金。
益智仁（炒，八分）　煨肉果（一钱）　远志（炒，七分）　五味（三分）　山药（四钱）　冬术（炒，五钱）　炙草（六分）　车前子（炒，二钱）　诃子（生炒，五钱）
顾左　咳嗽咽乾腰痛，乃肺肾二亏而邪不彻。金水六君汤，少佐透解。
熟地（八钱）　当归（一钱五分）　半夏（一钱）　杏仁（二钱）　炙草（六钱）　橘红（一钱）
高左　久咳者，肺气必虚。法当补土母以安其子，治脾即治肺也。
冬术（三钱）　玉竹（三钱）　砂仁（炒，六分）　半夏（一钱）　陈皮（一钱）　茯苓（一钱五分）　杏仁（一钱五分）　苏子（炒，一钱五分）　冬花（三钱）　生姜（二片）
王右　咳嗽气急，肺虚感寒。食后作胀，脾虚不运。法当补土生金，温中理气。
党参（炒，三钱）　茯苓（一钱五分）　半夏（一钱）　冬术（三钱）　陈皮（二钱）　木香（三分）　五味子（三分）　炮姜（三分）　同捣
管左　胸膈稍宽，咳嗽不减，声音未清。
苏子（炒，一钱）　生熟诃子（一钱）　川贝（二钱）　瓜蒌仁（二钱）　苡米（炒，八钱）　红花（三分）　蝉衣（四分）　韭菜根（四钱）　薤白（一钱五分）　香椿芽（二钱）
邹左　久咳伤肺。
黄耆（炒，六钱）　玉竹（炒，四钱）　炙草（四分）　枣花（三钱）　百合（三钱）　橘饼（二钱）
元米煎汤代水。
曹左　面黄无力，气逆咳嗽，脉至软弱。此劳倦伤脾，风寒入肺。宜培土为主，佐以温开。
冬术（炒，三钱）　当归（炒，一钱）　炙草（四分）　杜仲（五钱）　苏子（炒，一钱）　冬花（二钱）　川断（二钱）　半夏（炒，一钱五分）　生姜（二）
姚左　经云：五脏六腑，皆能令人咳。今脉来左关弦滑，似属肝火刑金。清金壮水，一以平木涵木。
北沙参（八钱）　生白芍（二钱）　大生地（六钱）　川贝（三钱）　白菊花（一钱五分）　生决明（五钱）　沙苑（二钱）　郁金汁（二匕）　钩钩（五钱）　竹叶（一钱）
庄右　病经半载，寒热不已，脉至右寸浮大，左尺数而无力，余俱细数无力。此阴亏于下，厥阳上炽，戕及肺经，以致咳嗽，颧赤见于右半。法宜壮水制阳，清金保肺。
玉竹（四钱）　麦冬（一钱）　沙参（三钱）　洋参（三钱）　丹皮（一钱五分）　生熟地（一两）　五味子（三分）　怀药（炒，三钱）　川贝（一钱五分）　鲜地骨皮（一钱五分）　绵耆（三钱）　百合（三钱）
某右　咽喉时而作痒，时而咳逆，遍体时而似疹，时而发丹。皆由肺有伏邪，肝阳暗旋所致。脉虽平和，然恼怒宜忌。
鲜桑皮（一钱五分）　地骨皮　苡米（三钱）　玉竹（二钱）　赤苓（三钱）　元参（一钱）　生草（四分）　川贝（一钱五分）　砂仁（四分）　百合（三钱）　枇杷叶（一钱）
强左　咳之为病，固属于肺，久咳则肺气虚，盗及于母则土虚肾无所生，则水虚阳虚，则无寒生寒。水虚则无热发热，土虚则纳少便溏。症当脾肺肾同调，然病不轻，图痊不易。
党参（三钱）　白芍（炒，一钱五分）　怀药（一钱五分）　沙参（三钱）　冬术（炒，三钱）　黄耆（六钱）　炙草（六分）　熟地（八钱）　建曲（一钱）　杜仲（炒，二钱）　冬花（三钱）　五味（三分）　白薇（一钱）　丹皮（炒，一钱）　罂粟壳（一钱）
龚左　寒入肺底。
麻黄（蜜炙，四分）　杏仁（二钱）　生甘草（六分）
又　原方，加生石膏（三钱），炙甘草（三分）。
龚右　咳嗽月馀，呕血三次，痰气秽浊，中脘作痛，脉至右弱左弦。此肺胃两伤，肝阳独旺，浊气熏蒸，肺气不降，咳无时矣。
北沙参（三钱）　玉竹（四钱）　川贝（二钱）　天冬（一钱）　红花（四分）　白芍（一钱）　香附（五分）　苡米（五钱）　扁豆（二钱）　绵耆（三钱）　陈皮（一钱）　竹茹（四分）　降香（五分）　炒粳米（一撮）
管左　脉至左弦右弱，咳吐黄痰，气腥秽更兼鼻衄。此系肝火烁金。
北沙参（三钱）　玉竹（四钱）　桔梗（八分）　白芍（三钱）　生苡米（三钱）　天冬（一钱）　扁豆（三钱）　丹皮（一钱）　元参（一钱）　川贝（一钱）　竹茹（四分）
陈左　脉至左三部弦洪而大，曾吐血。今血虽止，咳逆不除，身热不退，小溲短涩，所服疏解寒凉，未见其效。经曰：寒之止不寒，责其无水。
六味丸，加白芍（炒，一钱五分），北沙参（三钱），川贝（一钱），稆豆衣（二钱），白术（炒，三钱），冬花（蜜炙，三钱），五味（三分），罂粟壳（一钱）。
宋右　久咳身热无汗，脉见浮数。肺分之邪不清，气亦不顺。还宜疏解。
苏叶（一钱）　杏仁（二钱）　广皮（一钱）　香附（一钱）　当归（一钱五分）　茯苓（一钱）　炙草（四分）　前胡（一钱）　荆芥（一钱）　生姜（一）
又　投疏解之药，汗已得，嗽稍减，而气还不顺，痰不易出。拟金水六君加减，以培肺胃之阴，兼降其气。
熟地（六钱）　当归（二钱）　茯苓（一钱五分）　陈皮（一钱五分）　炙草（四分）　芥子（一钱）　杏仁（一钱五分）　川贝（一钱）　玉竹（三钱）　前胡（八分）　香附（一钱）　姜（一）
叶左　肺为娇脏而属金，外主皮毛，最畏者火，又畏风寒。肺经有恙，风热之中最忌行路为嘱。
玉竹（四钱）　苡米（五钱）　广皮（一钱）　扁豆（炒，三钱）　炙草（四分）　白芍（炒，一钱）　川贝（去心，一钱五分）　麦冬（三钱）　百合（二钱）　北沙参（三钱）
徐右　久咳痰咸，子母两伤矣。当金水同治。
北沙参（三钱）　川贝（一钱五分）　麦冬（去心，二钱）　熟地（八钱）　海浮石（四钱）　百合（三钱）
元米煎汤代水。
蒋左　肺有伏寒感邪，则喘嗽频发。
陈皮（一钱）　杏仁（二钱）　茯苓（一钱五分）　炙草（四分）　半夏（一钱）　前胡（一钱）　香附（一钱）　苏子（一钱）　生姜（一）　猪牙皂（炙，一寸）
丁左　咳嗽起于受寒，从未得汗，近加发热。议与疏解为主。
苏叶（一钱五分）　荆芥（一钱）　前胡（一钱）　杏仁（二钱）　炙草（四分）　当归（一钱五分）
木　肺胃风热。
淡芩（二钱）　天花粉（二钱）　薄荷（一钱）　连翘（一钱五分）　甘草（一钱）　元参（二钱）　桔梗（一钱）　银花（三钱）　大贝（二钱）
管左　咳嗽起于冬令，时发时止，脉至沉细迟。肺有伏寒也。
炮姜（三分）　五味（三分）　二味同捣　杏仁（炒，二钱）　橘饼（二钱）　冬花（蜜炙，三钱）
周左　六脉沉细而迟，形瘦色青而暗，咳经年不止，此虚寒也。
补骨脂（炒，一钱）　熟附子（五分）　生姜（二）　桃肉（二）
姚左　嗽甚于下午初交，脉至浮弦而数，左关尤甚。究属水亏阳旺。
六味汤，加麦冬、五味、川贝。
某右　久咳，形瘦纳减。上损及中，已成损怯。
党参（三钱）　当归（二钱）　炙草（六分）　熟地（八钱）　冬术（三钱）　款冬花（三钱）　怀药（三钱）　苡米（三钱）　建莲（三钱）　玉竹（四钱）
某左　肺气不降，肾气不纳，金水六君合六合兼加减之法。
香附（一钱五分）　熟地（一两）　当归（二钱）　炙草（六分）　苏子（一钱五分）　冬花（三钱）　半夏（一钱五分）　茯苓（一钱五分）　广皮（一钱）　磨沉香（五匕）
某左　嗽起于暴，咽喉作痒，此时邪之风寒也。温散为主。
苏梗叶（一钱五分，一钱）　荆芥（一钱）　炙草（四分）　杏仁（二钱）　桔梗（八分）　姜（一）　葱（一个）
胡
广皮（盐水炒，二钱）　制半夏（二钱）　芥子（炒，一钱五分）　苏子（炒一钱五分）　枇杷叶（二钱）　荸荠（四）　海蛰（一两）　竹叶（十片）　芦根（一两）　雪梨（一两）　浮石（三钱）
转方　洋参（三钱）　半夏（二钱）　覆花（二钱）　茯苓（二钱）　炙草（二分）　芥子（炒，一钱）　赭石（四钱）　荸荠（四）　海蛰（一两）　枇杷叶（三钱）
杜左　脉至左寸关滑数，右半结核不一。此肺胃痰火，为此咳而胸次不宽也。
煅牡蛎（四钱）　广皮（一钱）　枯草（一钱五分）　花粉（一钱五分）　川贝（一钱五分）　淡芩（一钱）　元参（三钱）　牛蒡子（二钱）　芥子（一钱）　香附（一钱）　苏子（一钱）　荸荠（四）　竹油（十匕）
肺为相传之官，为宗气之海，为清虚之脏，全赖中土之所生，肾命之持，卫气之所以司。盖肺主毛皮而居上焦，主降主纳，一有所感则潜降之机失职，气逆上冲，咳逆之由，从此而起矣。当此之际，宜彻去其邪，肺得清肃之令，气机潜纳，而咳逆自平矣。若失治留邪，咳逆日甚，肺气日伤。盖肺与脾为子母之脏，子伤必告其母脾脏受损，便泄纳少之病，所由起也。夫肺与肾亦属子母相生之本，肺虚则金不能生水，肾经因此而日亏，遗精便浊之恙所由来，久则为劳为损，以致形瘦肌消，内热恶食诸症，无不毕备焉。此因外感而伤者也，有内因而致者，或由拂郁而木火刑金者，或由心绪不适而君火上逆者，或系房中欲事不节而相火妄动者，或因肾真不固而不主纳气者，或因脾衰而土不生金者，或本体津涸而金肺不宁者。总之皆由正气不固，不司藏纳，气逆上犯而致也。非惟五脏皆有咳症，而六腑亦能致之，凡六腑因多由乎脏也。而胃咳则呕逆，胆咳则口苦，大肠咳则遗尿，小肠咳则失气，膀胱咳则遗溺，三焦咳则腹满。种种咳症，虽有脏腑之殊，总之其因则有二焉，非外感则内伤。然则为劳损，其至则一也。阅先生之治症，土虚者以四君，肾虚者以六味，肺虚者以生脉，气血亏者以养营，肺胃两虚者以固本，木火刑金者清金以平木，土不生金者培土以生金，心阳亢逆者益心以养金，金不生水者补气以生精，水不藏纳者补精以化气。当认其原委，随其机势而治之，观者勿谓其法不详而忽之也。

上下血  ***************************
徐左　先吐血，又便血，今虽血止，咳嗽不已，肛旁患疡成漏，上下交损，能勿劳节欲，服药则效，否则无功。治下以六味丸，清晨服四五钱，淡盐汤送；治上以补中益气汤，晚间服，此立斋法。
升麻（三分）　柴胡（醋炒，三分）　党参（三钱）　炙草（五分）　冬术（三钱）　陈皮（一钱五分）　黄耆（六钱）　当归（三钱）　槐角（三钱）　麦冬（一钱五分）　五味（十粒）　血馀（一钱）　银花（炒，二钱）　百合（二钱）　苡米（四钱）
张左　血不归经，上溢下出，今虽止，须要小心。
六味汤，加麦冬（一钱），女贞子（一钱），旱莲草（一钱），侧柏叶（一钱五分），车前草根（二钱）。
张左　夏秋失血之后，体气未能复原。今又见红，脉至左关尺细弱，频见梦遗，此肝肾之阴亏也。右关见浮大，时而牙龈肿胀，便坚带红，此属肺胃有火。拟用四阴煎，以清上实下。
生熟地（八钱）　麦冬（一钱五分）　川槲（三钱）　甘草（三分）　沙参（三钱）　茯苓（一钱）　知母（炒，五钱）　稆豆衣（三钱）　元参（一钱）　丹皮（一钱）　扁豆（二钱）　参三七（一钱）　加百合（三钱）　川贝（一钱五分）　侧柏叶（一钱）
陈左　咳血便血，因伤而致。今便血已愈，咳嗽未止，凡有伤起见，久而血不止者，必有停瘀，非比情志之血，只要培补。用拟行中带补法。
白及（二钱）　金毛脊（四钱）　续断（二钱）　杜仲（四钱）　骨碎补（四钱）　荆芥炭（一钱）　杏仁（一钱五分）　桃仁泥（一钱五分）　红花（四分）　藕节（一个）　陈棕（炙，一钱）
五剂后，去桃仁、杏仁、红花，加桃肉（二个），苡米（炒，三钱）。
孙左　阳络阴络两伤，血溢于上为呕吐，溢于下为便血。脉至右寸关软弱，左关尺细数。当气血兼调。
洋参（一钱）　黄耆（六钱）　当归（二钱）　生地（一两）　丹皮（一钱五分）　荆芥炭（一钱）　女贞子（一钱五分）　白芍（炒，一钱）　山药（三钱）　陈皮（一钱）　三七（一钱）　旱莲草（一钱五分）　加竹茹（一钱）　藕节（三个）
又　肺肾两伤，喘急不能下卧，更兼脉数无情，此血后所大忌，症属重险。用拟贞元以纳肾气，生脉以固肺气，早晚进之有效，可以许痊。
洋参（三钱）　黄耆（六钱）　沙参（三钱）　川贝（一钱）　麦冬（二钱）　五味（五分）
又　当归（一钱五分）　炙草（五分）　浮麦（炒，二钱）　牛膝（炒，一钱五分）　生地（一两）
边左　便血于前，咳血于后，继见成盆而冲。当清肺肾。
黄芩（二钱）　生地（一两）　荆芥（炒，一钱）　三七（一钱）　竹茹（一钱）　藕节（二个）
张左　体质虚寒，喜吃辛辣则适，未免太过，久而增气，胃有积热，以致失血便红，屡发屡止，多年不愈。今面色痿黄，脉至右三部细弱无力而带数，右关独见数大，血固亏矣。第阳明之积热不清，燥温辛烈之品，在所当禁，即如参、耆、归、术，虽属血症收功之药，而于气分有火者，未免有助阳之弊。至苦寒之药，又非久病阴亏所宜。商以育阴制阳，甘寒治大热一法，庶无虚虚实实之虑。
六味丸，去山萸，加鲜石斛、白芍、淡芩、竹茹、芦根、绿豆。
又　因积热而动血，去血过多则阴亏，阴亏则火旺，自投育阴制阳，甘寒治大热一法，血已止，而脉右关较前略小，惟数不减，此即阴亏火旺之据。至于便溏、晨泄、吐酸，亦有因郁不泄而致者。然久病之躯，全藉后天能纳能运，目下立方，只要育阴配阳，亦血症善治之一法。
六味丸，加炒白芍（一钱），北沙参（三钱），石斛（三钱），稆豆衣（二钱），银花（炒，二钱），川贝（二钱），广皮（一钱），竹茹（炒，八分），生穀芽（二钱）。
许童　呕血于上，便血于下，面色无神，脉来虚软，微微发热，纳穀不多，虽有宿伤，而血已去，脉色两亏。宗先贤血症以胃药收功。切忌见血用凉，再伐其生生之气。
党参（三钱）　冬术（二钱）　茯苓（一钱五分）　炙草（四分）　当归（二钱）　参七（冲，一钱）　陈棕（一钱）
又　脾胃稍起，血后宜养。至于诵读，最易耗气动火，火动血溢，难免不发。复且静养百天，气血充足，用功未迟，否则非第无益，而有害。
炒党参（三钱）　炒冬术（三钱）　炒扁豆（三钱）　炒当归（二钱）　金毛脊（二钱）　穀芽（炒，一钱五分）　广皮（五分）　陈棕（炙，一钱）　竹茹（四分）　藕节（一个）
又　脾胃日醒，血亦止矣，从此小心调养，可以渐渐复原。
党参（四两）　冬术（三两）　扁豆（三两）　云苓（三两）　炙草（一两）　熟地（四两）　当归（二两）　丹皮（二两）　麦冬（二两）　川断（一两五钱）　广皮（一两）　楂肉（二两）
上药，共为细末，枣肉为丸。每服三四钱。
章左　病有因虚致痛者，其病在本。有因病致虚者，其病在标。此病因辛辣太过，胃家增气积热，邪火彻上彻下，血或见口，或见便，反觉适意，乃积热为患无疑。此属因病之虚，前方非不应效，加减还可再投。
生地（一两）　丹皮（二钱）　茯苓（二钱）　泽泻（一钱五分）　沙参（五钱）　广皮（一钱五分）　银花（三钱）　穀芽（二钱）　竹茹（一钱）　芦根（一两）　绿豆（五钱）　怀药（三钱）
刘　呕血于上，便血于下，多至成碗盈盆。今发热不退，脉至浮弦数大，右关与尺更甚，舌苔满黑。症属肌躯过劳，受风受热，所谓内伤而兼外感。论症论脉，忌疑不一，险重症也。两三日内，脉静身凉，或有可望之机，否则难挽。
生地（一两）　荆芥炭（二钱）　参七（冲，一钱）　竹茹（一钱）　钩钩（三钱）
又方　生洋参（五钱）　炒丹皮（一钱五分）　元参（一钱）　晚服
又　脉至数大减去四五，身热亦去二三，血幸而止，但舌黑如昨。邪热犹恋于营分，未可恃以无恐。
生地（二两）　荆芥炭（一钱）　生洋参（五钱）　丹皮（炒，二钱）　连翘（一钱五分）　麦冬（一钱五分）　银花（三钱）　车前（炒，一钱）　竹茹（一钱）　竹心（一钱）　芦根（一两）　灯心（一丈）
又　左手脉象已见和平，惟右手未能全退，舌黑亦能稍减，前方略为增减再投。但人事须极宜小心，自得渐渐生机来复。
原方，加炒扁豆（三钱）、竹叶（五分），减丹皮（一钱），连翘（一钱）。
章左　脉至两关弦数，左细弱，吞酸伤酸，无非肝脾二经之火。便血吐血，乃是阴阳两络俱伤。且清肝胃之火，续商填补可也。
竹茹（炒，一钱）　鲜车前根须（二钱）　川连（三分）　荷蒂（炒，二枚）　藕节（二个）　广皮（八分）　扁豆（炒，二钱）　荆芥炭（一钱）
又接服　生地（一两）　真怀药（炒，八钱）　丹皮（炒。一钱）　广皮（炒，八分）　荆芥炭（一钱）　竹茹（一钱）　地榆炭（一钱）　侧柏叶（炒，一钱）　糯稻根须（三钱）
如此方服之平稳，可加炙熟地（五钱），砂仁（一钱），活水芦根（四钱）。
又　肺胃总有积热，血虽止而咳嗽痰多。且清肺胃。
北沙参（五钱）　玉竹（炒，八钱）　知母（炒，一钱）　川贝（二钱）　广皮（炒，一钱）　苡米（炒，一两）　白及（一钱）　怀药（炒，一两）　白芍（炒，一钱五分）　竹茹（炒，五分）　淡芩（一钱）
许左　血既呕于上，而又便血于下，全仗胃气无伤。今挽回真元，于极虚之体，岂不难哉？
党参炭（四钱）　醋炒当归（二钱）　炒怀药（五钱）　白芍炭（一钱）　冬术炭（三钱）　炙杜仲（四钱）　元米炒绵耆（六钱）　竹茹（六分）　炙熟地（一两）　荆芥炭（一钱）　炙莲壳（一钱）　参七（一钱五分）

遗精  ***************************
钱左　去年重病未痊，今见频频梦遗，左胁下结瘕形坚，肝脾肾三脏无一不亏。拟五福饮加味，缓调之。
党参（三钱）　当归（三钱）　熟地（六钱）　冬术（二钱）　炙草（三分）　砂仁（四分）　水红花子（三钱）
章左　精关不固。
熟地（八钱）　萸肉（三钱）　怀药（炒，四钱）　杞子（三钱）　茯苓（二钱）　洋参（三钱）　煅牡蛎（五钱）　建莲（炒，一两）
又丸方　煅龙骨（一两）　莲须（四两）　芡实（炒，四两）　金樱子（四两）　五味（二两）　炼蜜为丸。
又方　菟丝子（一两）　韭菜子（一两）　五味子（一两）　五倍子（一两）　茯苓（一两）
上药，共研细末，炼蜜为丸。
赵左　精时自下，拟涩以固脱法。
党参（五钱）　熟地（八钱）　杜仲（盐水炒，六钱）　萸肉（二钱）　莲须（三钱）　煅牡蛎（三钱）　龙骨（煅，三钱）　韭菜子（三钱）
陈左　湿热下注，致遗。
滑石块（三钱）　生草梢（五分）　通草（一钱）　萆薢（二钱）　乌药（七分）　赤苓（二钱）　莲子清心（二钱）　五剂
又　接方中，生地（四钱）　山药（三钱）　茯苓（二钱）　泽泻（一钱）　莲须（二钱）
吴左　白浊数年不止，小溲时而不禁。固涩肾真。
熟地（一两）　萸肉（三钱）　丹皮（一钱）　茯苓（二钱）　山药（四钱）　益智仁（一钱）　建莲（一两）　煅牡蛎（五钱）
某左　精滑于下，血溢于上，肩背怯寒，六脉细涩。此属阴阳两亏，理宜温补，但时交夏令，阳气发越，向来桂附多在禁例。商以甘平同摄一法。
马料豆（四钱）　藕节（二）　黄耆（六钱）　当归（二钱）　熟地（一两）　党参（五钱）　山药（五钱）　白芍（一钱五分）　红枣（三）
秦左　遗泄见红，内腰痛，纳少面黄，脉至右寸关细弱，两尺更甚，左关带弦。症属脾肺气弱，肝肾阴亏。
党参　冬术　山药　芡实　熟地　萸肉　杜仲　炙草　白芍　荆芥
某左　吐血兼以梦遗，精血两亏。拟与五福饮加减为治。
洋参（二钱）　冬术（二钱）　山药（二钱）　熟地（六钱）　丹皮（一钱）　丹参（二钱）　煅牡蛎（五钱）　莲须（二钱）
某左　因精损气。
潞党（四钱）　山药（五钱）　芡实（五钱）　枣仁（三钱）　冬术（炒，三钱）　炙草（五分）　杜仲（五钱）　牡蛎（煅，五钱）　莲须（三钱）　金樱子（三钱）
陆左　遗精于下，血咳于上。宜肺肾兼调。
炙熟地（一两）　荆芥炭（一钱）　玉竹（炒，六钱）　川贝（一钱五分）　红花（三分）　白及（二钱）　参三七（冲，一钱）
毛左　血见于上，精遗于下。心肾两亏。
生熟地（八钱，四钱）　当归炭（一钱五分）　炙草（八分）　莲须（三钱）　芡实（三钱）　红枣（五）　大红山茶花（一朵）　洋参（一钱）　藕节（三）
岑左　阳络有伤，精关不固。六味，去泽泻，加潜摄之品，可以久投。
六味丸，加莲须（三钱）、红帽帏（一钱）、煅牡蛎（四钱）、建莲（炒，三钱）、稆豆衣（二钱）、大红山茶花（一朵），去泽泻。
王左　纳少，痰多，梦遗，便后带血。拟仲纯脾肾双补法。
党参（三钱）　冬术（三钱）　茯苓（二钱）　炙草（五分）　半夏（一钱）　陈皮（一钱五分）　熟地（五钱）　归参（三钱）　炮姜炭（五钱）　川断（一钱五分）　建莲（三钱）　穀芽（三钱）
殷左　诵读伤气，遗泄伤精。用拟两仪，以培脾肾。
党参（炒，五钱）　熟地（一两）　白蜜（三匕）　煅牡蛎（四钱）　广皮（一钱五分）　生熟砂仁（六分）
宋左　赤色见于颧，右脉数甚于左关，无梦而遗。精关不固，肝阳无制，肾水有亏也。急急调理无误，还可有为。如再有因循，恐成棘手。
生熟地（一两）　沙苑子（三钱）　北沙参（三钱）　萸肉（二钱）　怀药（二钱）　茯苓（一钱五分）　炒白芍（一钱）　芡实（四钱）　煅牡蛎（五钱）　黑山栀仁（二钱）　丹皮（炒，一钱）　莲心（带心，三钱）
吴左　梦遗伤肾，力作伤脾，兼受时邪发热，舌光无苔，面色黧黑，纳穀不思，足膝无力。外内两伤，失于早治，重险亟矣。商育阴扶正，佐以轻疏泄邪。
玉竹（四钱）　北沙参（三钱）　麦冬（一钱）　白薇（一钱）　生地（六钱）　怀药（四钱）　丹皮（一钱五分）　川槲（三钱）　薄荷（一钱）　青桑叶（二）
又　热势稍减，脉亦略平，前方有效，加重再投。
玉竹（四钱）　生地（八钱）　怀药（五钱）　白芍（一钱）　扁豆（五钱）　炙草（五分）　广皮（八分）　神麴（四分）　竹茹（三分）　桑叶（一片）
徐左　梦遗多年，近因精滑，而面色少华，便后见血，时发乾咳，脉形左细而数，尺部尤虚，右关浮大，不任重按。阴阳两伤，精失固而血失统。拟扶元摄纳法。
熟地（一两）　丹皮炭（一钱）　萸肉（三钱）　怀药（八钱）　茯苓（一钱五分）　芡实（四钱）　甘草（三分）　麦冬（三钱）　煅牡蛎（五钱）　川断（三钱）　杜仲（盐水炒，三钱）　白芍（一钱五分）　金樱子（三钱）　莲须（三钱）

大疟  ***************************
荣左　大疟伤脾，六脉细弱，胸腹满闷。法宜培土，兼以温中。
茅术（炒，七分）　当归（三钱）　茯苓皮（四钱）　桂枝皮（一钱五分）　蔻仁（二）　生熟穀芽（三钱）　姜（二）　枣（一）
又　六脉空细无力，胸闷不宽，纳食作胀，大疟伤脾之阳，健运失职。此属虚痞，法当塞因塞用。
升麻（三分）　柴胡（三分）　党参（三钱）　黄耆（六钱）　当归（四钱）　冬术（炒，三钱）　陈皮（一钱五分）　炙草（二分）　茯苓（三钱）　枳壳（一钱）　泽泻（一钱）　肉桂（三分）　怀膝（炒，三钱）　熟附（三分）　厚朴（五分）　生熟芽（四钱）　姜（一）　枣（一）　半硫丸（一两）　每日清晨服（二钱）
又　大小便俱能通利，气化皆由温补得力。
前方，加茯苓（三钱），去桂、附。
顾左　大疟久咳，寒客肺中，脉至沉细。主以温疏。
叭杏仁　半夏　陈皮　蔻仁　冬术制　制首乌　当归　炙甘草　前胡　紫苏　姜　枣
史左　大疟晚来，气血两伤。
炙草（六分）　柴胡（三分）　升麻（三分）　川芎（八分）　冬术（炒，三钱）　陈皮（一钱）　山药（三钱）　党参（炒，三钱）　草果（六分）　知母（一钱）　神麴（一钱）　姜（一）　枣（一）
某左　大疟寒热俱重，质又薄弱。宜补托之中，兼以透解。
柴胡　当归　党参　半夏　冬术　神麴　川贝　草果　知母　陈皮　炙草　生熟穀芽　姜　枣
赵左　外疡之后，又患大疟。今疟虽止，稍为辛苦则发热，六脉软弱。用拟五福饮加减，以培气血。
熟地（八钱）　冬术（三钱）　炙草（六分）　姜　党参（四钱）　当归（二钱）　杜仲（五钱）　枣
某　大疟晚来，邪在三阴营分，饮食不贪，脾胃亦伤矣。
柴胡（四分）　当归（三钱）　川芎（一钱）　茅术（一钱）　半夏（一钱五分）　茯苓（三钱）　炙草（四分）　草果（四分）　知母（一钱）　党参（二钱）　生姜（一）　大枣
徐左　大疟，胸次连背不适，太阴湿痰不清。
党参（三钱）　茯苓（一钱五分）　冬术（二钱）　炙草（六分）　制半夏（一钱）　陈皮（一钱）　姜（一）　枣（一）
王右　大疟，胸脘不适。当理脾土，六君、小柴胡饮。
党参（三钱）　茯苓（一钱五分）　冬术（二钱）　炙草（三分）　半夏（一钱）　陈皮（一钱）　当归（二钱）　草果（煨，六分）　知母（一钱）　柴胡（四分）　神麴（炒，一钱）　姜（一）　枣（一）
安左　大疟后失调，气血两伤，或眩晕腰痛，彻夜不寐。
洋参（二钱）　枣仁（五钱）　茯苓（三钱）　川芎（一钱）　当归（三钱）　熟地（八钱）　白芍（一钱五分）　天麻（一钱）　制首乌（四钱）　甘菊（炒，一钱）
钱右　大疟后，失血于上，经水不行。今血虽止，必得下行，庶不复发。
川芎（五分）　怀膝（二钱）　生熟川断（三钱）　红花（三分）　熟地（六钱）　冬术（炒，三钱）　当归（炒，三钱）　白芍（一钱）　香附（一钱五分）　丹参（三钱）　楂肉（一钱五分）　焦穀芽（三钱）
许左　大疟晚来，三日两至，纳穀甚少。此不但寒入三阴，脾胃气血，俱已亏损。法当补中兼疏。
升麻（三分）　柴胡（三分）　党参（三钱）　熟地（六钱）　冬术（炒，二钱）　当归（三钱）　半夏（炒，一钱）　知母（姜汁炒，一钱）　草果（五分）　炙草（五分）　制首乌（四钱）　穀芽（炒，二钱）　生姜（二）　枣（二）
张左　疟犯三阴，六脉细涩滞数，两尺尤甚，细为血少，涩主精伤，形瘦谷减，脾胃弱也。热来神识模糊，夜卧纷纭多梦，乃心气不足，肝血有亏，所谓神不守舍。频见梦遗，痰涎味盐，此属肾真不固，水气上泛。种种见症，无非虚象，即有客邪，焉敢攻击。况脉不浮弦，亦无散理，数而不大，亦无清理。寒轻热重，便坚溲短，面赤舌白而红，俱属阴亏见症。并无阳衰可据，桂附亦不可用。拟调气血之中，佐以醒胃理脾之品。
山药（三钱）　茯神（一钱）　枣仁（三钱）　川槲（三钱）　芡实（三钱）　玉竹（五钱）　川贝（一钱）　扁豆（炒，三钱）　冬术（三钱）　炙草（五分）　党参（四钱）　制首乌（五钱）　生熟芽（三钱）
此方，十剂后即获大效。
盛左　脾为四脏资生之本，水穀为后天养生之源，胃气不醒而纳少，脾气衰弱而湿踞，致成大疟，呃逆之来，小溲短少，无非中阳式微，气不顺行，司化失职。补火生土，乃一定方法。
党参（三钱）　冬术（三钱）　陈皮（一钱）　茯苓（二钱）　半夏（一钱）　黄耆（六钱）　炮姜（八分）　蔻仁（三）　远志（七分）　苏梗（二钱）
施右　胃有积饮，停痰营分，亦为停寒，致成大疟。
茅术（炒，一钱）　半夏（一钱）　枳壳（炒，八分）　广皮（一钱）　槟榔（一钱）　秦艽（二钱）　白术（二钱）　当归（二钱）　炙草（四分）　穀芽（炒，三钱）　姜（二）　枣（二）
又　大疟晚来，营分之邪还未清彻。以扶正之中，加驱逐之品。
柴胡（六分）　半夏（二钱）　党参（三钱）　制首乌（五钱）　冬术（炒，三钱）　神麴（炒，一钱）　当归（三钱）　草果（煨，一钱）　广皮（一钱）　炙草（三分）　姜（二）　枣（二）
华左　大疟痊而邪未尽，今寒热日来，此转重就轻。以正柴胡饮，加温通之品，以彻馀邪。
柴胡　防风　陈皮　炙草　桂枝　草果仁　姜　枣
何左　大疟热甚于夜，邪在三阴，能转入阳分，可望其渐渐减轻。今见脉来无力而带数，议以调和气血之品，佐以醒脾醒胃，兼以透解为治。
党参（四钱）　冬术（五钱）　当归（酒炒，三钱）　广皮（一钱五分）　半夏（一钱）　柴胡（四分）　蔻仁（八分）　穀芽（五钱）　绵耆（六钱）　炙草（四分）　制首乌（一钱）　姜（二）　枣（二）
许右　久疟伤脾，面无华色，六脉软弱。用拟陈半六君，加味治之。
六君子汤，加柴胡（三分），制首乌（四钱），知母（一钱），麦冬（一钱），姜（二），枣（二）。
某左　大疟多年，继又连年失血，且有梦遗之恙，精气血焉有不伤者，此发热神倦之所必致也。幸而胃口未坏，大便未溏，气未短促，果能保养，耐心调治，犹可挽回。
黄耆（六钱）　冬术（三钱）　白芍（一钱五分）　丹皮（一钱五分）　茯神（二钱）　炙草（四分）　党参（三钱）　枣仁（三钱）　女珍（一钱五分）　熟地（八钱）　冬花（三钱）　牡蛎（煅，四钱）　百合（二钱）　地骨皮（二钱）　北沙参（三钱）　旱莲草（一钱五分）

便血  ***************************
徐左　嗜饮积热，努力伤络，便血不已，脉至左三部细弱，右三部沉分，按之有力。阴分固伤，而肠胃之热毒究未清解，不独右脉有据，而小溲热痛，此其征也。用拟育阴清泄法。
生地（一两）　怀药（八钱）　扁豆（一两一钱）　丹皮（一钱）　参七（一钱）　荆芥炭（一钱）　洋参（三钱）　葛花（一钱）　竹茹（一钱）　藕（二两）　绿豆　荷叶（一张）
曹左　粪后见红，日夜八九次，或十馀次，肛门气注下坠似胀。此肝脾不藏不运，气虚下陷也，须防腹满之变。下者举之，脱者固之。
升麻（三分）　柴胡（三分）　党参（三钱）　冬术（三钱）　山药（三钱）　熟地（四钱）　白芍（炒，二钱）　当归（一钱五分）　炙草（六分）　五味子（三分）　赤石脂（三钱）　煅牡蛎（三钱）　焦穀芽（三钱）
杨左　便血，脉至右大于左，肠胃湿不清。
荆芥炭（一钱）　侧柏叶（二钱）　苡米（炒，一两）　地榆炭（二钱）　条芩（一钱）　炒槐米（三钱）　茅术（一钱）　玉竹（炒，四钱）　防风（一钱）
史右　上升之气，多属于肝，良由病后失调，又经便血，肝木之横，水不足以涵之。
白芍（炒，一钱）　当归（一钱五分）　香附（炒，一钱）　石决明（四钱）　川玉金（七分）　川贝（一钱五分）　茯苓（一钱五分）　生地（三钱）　丹参（三钱）　降香（三分）
周左　便血便溏，肝脾肾亏矣。
茅术（炒，一钱）　熟地（炙，六钱）　白芍（炒，一钱）　炮姜炭（六分）　土艾叶（炒，一钱五分）　乌梅炭（一个）　五倍子炭（一钱）　荆芥炭（一钱）　山药（炒，三钱）
蒋左　便溏便血，脉弱面黄。脾失统，肝失藏。
白术（炒，三钱）　白芍（炒，三钱）　炙草（一钱）　山药（一两）　神麴（炒，一钱）　炮姜（六分）　熟地炭（五钱）　艾炭（六分）　五味炭（五分）　乌梅炭（三）　党参（四钱）
某　肝肾亏损，便血，腹痛，气逆，脉至细涩沉迟。胃关煎，加味治之。
熟地（一两）　吴萸（三分）　冬术（三钱）　山药（八钱）　炙草（五分）　白芍（炒，一钱）　当归（土炒，一钱五分）　炮姜（一钱）　杞子（二钱）　杜仲（五钱）　乌梅（一个）　芦巴（炙，三钱）
周左　劳力受伤，步履不健，继见便血，色带紫暗。不可再以劳动。
川断（二钱）　牛膝（一钱）　当归（二钱）　狗脊（炒，二钱）　冬术（二钱）　杜仲（三钱）　棕炭（三钱）
许左　便血少腹痛，当从肝脾肾治之。
生熟地（四钱）　炮姜（一个）　榆炭（一钱五分）　乌梅炭（一个）　白芍（炒，一钱五分）　炙草炭（六分）　当归炭（二钱）　荆芥炭（一钱）　丹皮炭（一钱）　木耳炭（一钱）
吴左　见血便溏，脉至左细右大，时而身热。黑归脾加减。
黄耆（四钱）　党参（三钱）　怀药（三钱）　炙草炭（五分）　冬术（炒，二钱）　白芍（炒，一钱五分）　荆芥炭（一钱）　建莲（炒，一两）
章左　质本肝肾阴亏，大肠火燥，肛痔便红，时发时止，秋夏之变，又感暑风，为热重寒轻之疟。皆因不能节养，屡发屡止，新邪触动旧恙，以至便血，成碗盈盆。今脉见细数而弦，右关更甚，大便血虽止，而见溏薄，肝用日强，脾体日弱矣。幸而胃气颇醒，乃是生机。用壮水清金，培土而木自平矣。
北参（四钱）　麦冬（一钱）　白芍（炒，一钱五分）　生地（八钱）　山药（二钱）　防风（一钱）　穀芽（一钱五分）　川贝（一钱）　稆豆衣（一钱）　丹皮（一钱五分）　神麴（炒，一钱）　竹茹（八分）
吴左　便血多年，血多则汗多，肠鸣谷减，脉至左弦数。肝肾之阴大亏，脾胃之气亦弱。
稆豆衣（三钱）　山茶花（一朵）　熟地（一两）　山药（一两）　丹皮（一钱）　萸肉（二钱）　泽泻（一钱）　炒白芍（二钱）　女贞子（一钱五分）　当归（一钱五分）
陆左　便血，手足生疮，浸淫湿烂。先以培土法祛风渗湿治之，续商补剂可也。
防风（一钱）　荆芥（炒，一钱）　苡仁（八钱）　银花（三钱）　当归（炒，三钱）　赤苓（二钱）　茅术（一钱）　黄耆（三钱）　红枣（一个）　桑枝（三钱）
周左　旬前便难见红，继发蒸热，脊背更甚，腰中大痛，纳穀不旺，脉至右弱左弦。此脾失统，肝失藏。拟木土并调。
黄耆（六钱）　熟地（炙，八钱）　川断（二钱）　炙草炭（五分）　潞党（三钱）　归身（二钱）　陈皮（一钱）　杜仲（三钱）　茯苓（二钱）　地榆炭（一钱）　乌梅（一钱）
某　血见便后，所为远血。当兼肺治。
鲜石榴子（五钱）　荷叶（五钱）　苡米（炒，八钱）　当归（三钱）　五味（十）　炙草（六分）　生地（五钱）　丹皮（一钱）　黄芩（一钱）　侧柏叶（三钱）
某　便后见血，脉至软弱，气血两亏。当营卫兼补为主。
洋参（三钱）　绵耆（六钱）　冬术（三钱）　熟地（八钱）　当归（二钱）　炙草（三分）　荷叶（炒，三钱）　五倍子（一钱）
汪　耳聋面黑，责在肾也。指甲青暗，责在肝也。大便色如猪肝，不思纳穀，土虚则水来侮之，肝旺则脾受剋制，脉至细数无情，均属三阴亏损。理阴加疏泄。
制熟地（八钱）　当归（炒，二钱）　怀药（炒，四钱）　炙草炭（五分）　荆芥炭（一钱）　生熟穀芽（三钱）　独活（六分）
某　便血不止。
茅术炭（一钱）　当归炭（二钱）　地榆炭（一钱）　熟地炭（六钱）　姜炭（四分）　槐米炭（二钱）　红曲炭（一钱）　炒苡米（三钱）　荷叶蒂（炒，二个）
钱左　素有便血，去秋又见咳嗽发热。三月来，热不已，咳不减，亦脉弦数无神，力乏神倦而畏寒。阴阳俱亏，脾肺两伤，乃下损及上之重险症也。
黑归脾汤，加姜炭、元米、麦冬、五味、白芍、山药，去远志、木香。
丁右　脉至细数便红，此血分有热。
丹参（炒，三钱）　熟地（四钱）　当归（二钱）　条苓（五分）　扁豆（炒，二钱）　丹皮（炒，一钱）　川斛（三钱）　稆皮（炒，二钱）　红曲（炒，一钱）　竹茹（炒，五分）
马右　头痛，时作时止，时常便红，脉至细弱，此血虚所致。宜养营阴。
熟地（四钱）　川芎（八分）　白芍（一钱）　当归（一钱五分）　桑叶（二）　砂仁（三分）
王左　便红已久，脾胃纳穀不旺，当培中土。
扁豆（炒，三分）　山药（炒，三钱）　冬术（炒，三钱）　炙熟地（四钱）　穀芽（炒，三钱）　荷叶（炒，一钱）
侯左　脉至重按无力，右手微弱弦，便溏见红，经年不愈。经云，血出于粪后者，属肝脾，名远血。
归脾汤，加枣仁、地榆、白芍、杜仲、棕炭、荷叶（炒）。
蒋　两胁胀痛，便时见红，肛门肿痛。此属肝脾失统失藏，兼有湿热。先为清邪，续投培固。
地榆炭（二钱）　槐米（炒，一钱五分）　银花（三钱）　神麴（炒，一钱）　荆芥（炒，一钱五分）　桔梗（一钱）　枳壳（炒，一钱）　炙草（五分）　白芍（炒，一钱五分）　侧柏叶（二钱）　鲜艾（二钱）　荷叶（二钱）
毛左　便血两月，阴分已亏而肛门重坠，少腹作痛。气分不能调达。
桔梗（一钱）　荆芥（一钱）　枳壳（一钱）　白芍（炒，一钱五分）　炙草（五分）　当归（二钱）　中生地（四钱）　防风（一钱）　神麴（炒，一钱）　山药（三钱）　地榆（一钱五分）　银花（三钱）　洋参（三钱）　穀芽（五钱）　荷叶（炒，一钱）　椿根白皮（炙，四钱）
陈左　肛门重坠，大便带红。此气虚下陷，而不能摄血。陷者举之。
升麻（三分）　柴胡（三分）　党参（五钱）　当归（炒，二钱）　炙熟地（八钱）　冬术（二钱）　炙龟板（四钱）　茯苓（二钱）　五味（三分）　乌梅炭（一个）
宗左　便血多年，宜以摄固。
茅术（一钱）　当归（炒，一钱）　熟地炭（六钱）　五味（炒，四分）　炙草（六分）　炮姜（八分）　党参（炒，三钱）　椿根白皮（炒焦，四钱）
张左　劳力伤络，脾肾有亏，便血如注。
茅术炭（一钱）　熟地炭（五钱）　地榆炭（一钱）　槐米炭（一钱）　陈棕炭（一钱）　侧柏叶炭（一钱）
张右　便血月馀，继以腹胀便溏，脐凸足肿，脉至细弱而数。此系肝体弱而用强，脾土受克，失运失健，水反来侮使然，险症也。用拟三合汤法。
八珍汤，加大腹皮（一钱五分），川朴（七分），广木香（五分），香附（二钱），焦曲（二钱），苡米（炒，五钱），车前子（二钱），杜赤豆（一两），椒目（一钱）。
章　大肠湿火不清，时常便红，脉至右寸关尺数大。亦属实邪，年轻体壮，不妨直折。
条芩（一钱）　槐米（炒，三钱）　桔梗（五分）　地榆（炒，二钱）　银花（炒，三钱）　丹皮（炒，一钱）　鲜地（四钱）　稆豆衣（三钱）　侧柏叶（一钱）

癃闭  ***************************
龚左　小溲不利，有因火闭，有因湿浊，有因于阻，有因肺气不能通调，有阳衰不能司化，有因升降失职，有因肾不司开合。今年过七旬，脾肺之气弱可知。而脉见左尺，似有若无，乃肾阳衰而不司开合之征。法当滋其化源，培其根本，以补中益气汤煎好，送服金匮肾气丸，此立斋先生之法也。
黄耆（六钱）　冬术（炒，一钱）　陈皮（一钱）　洋参（五钱）　升麻（三分）　柴胡（三分）　当归（一钱五分）　炙草（六分）　送金匮肾气丸（六钱）
堵右　小溲不通一症，有气虚不达，有肾真不司开合，有湿热阻闭，有无阴则阳无化，有阳衰则气化无权，有肺气不能下行，有胎气下坠压于膀胱。今怀胎四五月，自觉胎元下压，小便中有如火灼，上见口渴。似属热结癃闭，肺气不能通调。宗此三门，立方。
升麻（四分）　洋参（四钱）　黄柏（炒，一钱）　知母（一钱）　麦冬（四钱）　黑栀（二钱）　车前子（四钱）　水牛沥尿毛（一钱）
许左　上窍不通则下窍不利，嗽甚则小水痛而艰。显系表邪客肺，气机窒塞则膀胱不能输化。
细苏梗（二钱）　乌药（一钱）　枣仁（二钱）　通草（一钱）　茯苓（三钱）　泽泻（一钱五分）　滑石（三钱）　桔梗（一钱）　炒苡米（四钱）　车前子（二钱）
又　苏梗（一钱）　乌药（一钱）　杏仁（二钱）　茯苓（六钱）　升麻（八分）　肉桂（六分）　党参（六钱）
周左　膀胱不利为癃。
萆薢（二钱）　海金沙（二钱）　青莲（十粒）　条芩（一钱）　黑栀（一钱）　猪苓（一钱五分）　泽泻（一钱）　赤苓（三钱）　陈皮（一钱）　通草（一钱）　乌药（一钱）
某　痛则不通，且用通法。
怀牛膝（六钱）　甘草（三分）　鲜车前根（四钱）　蟋蟀（三只）　麝香（冲，一分）
又　柴胡（三分）　当归（三钱）　洋参（三钱）　泽泻（一钱五分）　陈皮（一钱）　萹蓄（三钱）　甘草（四分）　车前子（三钱）
华左　癃闭，有因于阳气不化，有因于湿热癃闭，有因于浊精阻窍，有因于正气衰弱。今小水欲出不出，少腹胀痛，脉至数大有力，似属湿热居多。且宗轻可去实一法。
黑栀（一钱）　通草（二钱）　赤苓（五钱）　泽泻（二钱）　甘草（五分）　滑石（三分）　菖蒲（四分）　鲜扁豆（一两）　菊花根须（五钱）
宗左　舌黄脉软，小水不利，此中二焦湿热所蕴。
川通草（一钱）　赤苓（三两）　半夏（一钱）　六一散（三钱）　黑栀（三分）
接方服　生冬术（三两）　杜仲（三钱）　赤苓（三两）　山药（炒，三两）　苦参（一钱）　猪肚（一具）
磨末，为丸。清晨开水送服四五钱。
陈右　癃闭而至呕恶，出汗，气逆不能下卧，已泛及中上二焦，棘手极矣。而脉至细弱，右尺如无，口思饮冷，胸腹胀闷，偏寒偏热不敢轻投，偏补偏攻亦末便擅用。勉商滑利，宣通气分一法。
北沙参（三钱）　麦冬（三钱）　通草（一钱）　赤苓（三钱）　滑石（三钱）　冬葵子（三钱）　苏梗（磨冲，一钱）　王不留行（三钱）　陈粟梗（二钱）　鲜车前草须（五钱）　鲜荷梗（三只）　水牛沥尿毛（十根）　鲜菊花根须（五钱）
又　小便虽能稍通，而大便闭结，四五日未更衣。今肛门下坠，肿胀不收，腹内攻撑失气，泄水秽浊而热，渴思冷饮，脉至交昨略为流利，右尺依然若无，惟右寸关稍为滑数。盖肺与大肠相为表里，以见症而论，究属火闭。经曰有从症不从脉之例，此其近似。然峻攻之药，亦不敢轻易擅投。先用更衣丸以通火腑，再商无阴则阳无以化之法以清膀胱。愚见如斯，未识当否。
黄柏（一钱）　知母（一钱）　桔梗（一钱）　川贝（八钱）　麦冬（三钱）　黑栀（一钱）　滑石（三钱）　茯苓（三钱）　通草（一钱）　枳实（八分）　泽泻（一钱五分）　蒌仁（三钱）　元明粉（三钱）　紫菀茸（三钱）　老苏梗（四钱）　鲜车前草根须（五钱）　鲜菊花根须（三钱）　鲜萹蓄（三两）
又　昨投更衣丸后，连得大便，始而乾结，继下溏薄稀水，胸腹已宽，小溲已通。今脉象左三部流利，右尺仍若有若无。据述脉象向来如是，可以不必为虑。惟右尺缓大未平，此余焰还未清楚。方宜轻灵清泄。
北沙参（三钱）　麦冬（三钱）　茯苓（四钱）　通草（一钱）　黑栀（一钱）　苏梗（一钱）　荷梗（一尺）　鲜车前草根须（三钱）　鲜菊花根须（三钱）　灯心（五寸）
又　二便通利，脉亦和平。今神情懒倦者，病后之景象也。能调理小心，自然日愈一日。
洋参（一钱五分）　茯神（一钱五分）　生熟砂仁（六分）　香附（一钱）　通草（一钱）　麦冬（三钱）　丹参（三钱）　穀芽（生炒，二钱）　山栀（八分）　车前子（炒，一钱）　荷梗（五寸）　灯心（五寸）
某右　湿热壅闭，小溲为之艰涩。
赤苓（三钱）　川通草（一钱）　车前子（三钱）　滑石（三钱）　泽泻（一钱五分）　猪苓（一钱五分）　黑栀（一钱）　苏梗（三钱）　广皮（二钱）　瞿麦（三钱）　灯心（五寸）

二便  ***************************
陈左　二便不禁，乃肾气不固。二便不爽，由肾气不充。但由来已久，急切不易图痊。前方获效，宗此改作丸剂。
熟地（八两）　萸肉（四两）　丹皮（三两）　山药（四两）　泽泻（四两）　茯苓（一两）　洋参（三两）　牛膝（三两）　车前子（三两）　沉香（八钱）　韭菜（三两）　白果肉（二两）
上药，用猪脊髓二十条，饭上蒸，和药为丸。每日清晨服四五钱。
某左　肾司二便，不爽乃神气不充。
熟地（一两）　萸肉（二两）　丹皮（一钱）　山药（三钱）　茯苓（二钱）　泽泻（一钱五分）　洋参（一钱五分）　车前子（一钱五分）　韭菜（二钱）
章左　气弱则膀胱司化无权，肾虚则二便开合无主。
洋参（三钱）　熟地（六钱）　当归（三钱）　茯苓（二钱）　车前（二钱）　通草（三分）　泽泻（一钱）　穀芽（生炒，二钱）
陆左　湿热下注，二便闭结。通之。
通草（二钱）　车前（一钱）　鲜萹蓄（五钱）　滑石（三钱）　瞿麦（三钱）　栀子（一钱）　大黄（二钱）　草梢（五分）　荷梗（一尺）　灯心（一团）
宗左　阳衰阴涸，谷阻便结，脉迟细而微。拟添薪续阳，溉水助润法。
党参（炒，四钱）　熟地（八钱）　熟附（八分）　制半夏（一钱五分）　炮姜（五分）　蔻仁（五分）
某　肾司二便，小水数而不禁。虽由伤阳起见，未必非肾气无权。
熟地（六钱）　杜仲（五钱）　益智仁（五分）　骨碎补（一钱五分）　党参（三钱）　红豆（三钱）


卷三  ——————————————————————————————————————————————————————————————————————————————————————————

疝  ***************************
周　卧则安，撑则痛，或在少腹，或攻胸肋，或连腰脊，或带小便难。不定者气也，炎上者火也。法当泻肝，佐清金肺。
生熟延胡（二钱）　川楝子（二钱）　南沙参（四钱）　杜仲（三钱）　泽泻（一钱）　焦茅术（七分）　细青皮（八分）　黑栀（三分）　木香（三分）
梅　疝。
南沙参（二钱）　木香（四分）　当归（三钱）　川楝子（三钱）　延胡（炒，二钱）　小茴香（炒，六分）　荔枝核（二钱）　橘核（炒，二钱）
又洗方　艾（一两）　葱（一两）　紫苏（一两）　木香（一钱）　官桂（二钱）
上药，煎浓。每日卧时熏洗，洗后随即小解一次。
陈　肾子右大于左，厥阴经之气分著寒。
荔枝连壳（四十九个），每个中入盐少许，将黄泥裹置砻糠火内煨一宿，取出剖开，成炭者可用；再用煨木香（八钱），大茴香（一两）。
上三味，共为末。将猪尿胞一个，煮烂，和药末，捣丸。每日清晨，姜汤下三钱。
某　寒邪归于厥阴，而成疝气。
当归（四钱）　小茴香（煎汤炒，一两）　大茴香（二两）　川楝子（三两）　木香（五钱）　官桂（五钱）　荔枝核（二两）
上，为末。用猪水胞二个，煮烂，为丸。姜汤下三钱。
某　腿内侧中行而艰伸，肾子红肿，呃逆频频，舌黄口渴。此系厥阴犯胃，倘若攻心，变端不测。
旋覆花（包，三钱）　半夏（一钱五分）　陈皮（一钱五分）　吴茱萸（三分）　赤苓（四钱）　甘草（五分）　连翘（五钱）　赭石（五钱）　杉木梢（一两）　槟榔（二钱）　洋参（二钱）　竹茹（一钱）　真橘叶（二钱）
吴　疝气本系寒邪入于厥络，近见攻冲作痛，呕吐泄泻者，乘脾犯胃也。
白芍（炒，二钱）　甘草炭（四分）　生熟砂仁（一钱）　制半夏（一钱）　陈皮（一钱五分）　白术（炒，二钱）　防风（一钱）　车前子（二钱）　乌药（炒，一钱）　焦神麴（一钱）　木香（炒，四分）
殷　睾丸肿胀，卧则入腹，行则下坠，所谓狐疝寒气，沵入厥阴。
川楝子（炒，三两）　小茴香（炒，四两）　煨木香（一两）　当归（酒炒，五两）　荔枝核（一两）　枸杞子（三两）　鹿角霜（一两）
蜜丸。每日清晨，陈皮汤下。
又洗方　蛇床子　艾　紫苏　小茴香（各一两）　官桂（五钱）
朱　湿疝。
川断（三钱）　川膝（一钱五分）　茅冬术（炒，三钱）　乌药（一钱）　木香（五分）　荔枝核（炒，一钱）
唐　寒入厥阴，气因而降。
当归（四两，小茴香煎汤炒）　木香（煨，一两）　杞子（炒，四两）　泡姜（五钱）　川楝子（三两）
上，为细末，蜜丸。开水下四五钱。
曹　厥阴之络，循绕阴器，疝气自篡际痛及少腹，犯胃便溏，舌白，脉来右关独见弦象。拟温通疏泄。
小茴香（一钱）　川楝子（炒，二钱）　茯苓（一钱）　青皮（一钱）　乌药（一钱）　吴茱萸（四分）　木香（四分）　沉香（三分）
张　寒入厥阴，而成狐疝。
小茴香（炒，一钱）　吴茱萸（六分）　乌药（六分）　青皮（一钱五分）　川楝子（二钱）　元胡索（二钱）　当归（酒炒，五钱）　皮桂（八分）　赤苓（二钱）
余　厥阴之络，环于阴器，偏于左者为崑崙，偏于右者为疝气。今两者都兼，左右者，阴阳之道路也，气血俱病，用药宜和，不可偏著。所最畏者，攻心之剧。幸脉象静而不动，还可无妨，而于恼怒寒凉，均宜戒慎。
当归（四钱）　枸杞子（三钱）　青皮（五钱）　吴茱萸（三分）　苏梗（三钱）　元胡（二钱）　乌药（二钱）　桃仁（一钱）　木香（四分）　红帽帏（一钱）　降香（四分）
朱　寒入厥阴。
小茴香（一钱五分）　当归（三钱）　乌药（一钱五分）　川楝子（一钱五分）　元胡（一钱五分）　木香（四分）　吴茱萸（四分）　荔枝核（二钱）
杨　少腹痛连睾丸，脉至沉迟细弱。此寒邪犯于厥阴，冲犯中宫，作胀作呕。治以平肝养胃。
吴萸（三分）　茯苓（四钱）　广木香（四分）　小茴香（炒，七分）　荔枝核（二钱）　砂仁（姜汁炒，六分）　莱菔子（炒，三钱）　穀芽（三钱）
又　丹溪云，上升之气多属于肝。至于大便艰难，小便短赤，乃是营分不足。风木之横逆，良由水不能涵木。以润以通，投其所喜。
淡苁蓉（三钱）　牛膝（盐水炒，二钱）　黑芝麻（三钱）　柏子仁（一钱五分）　归须（二钱）　川贝（四钱）　川楝子（炒，二钱）　延胡索（二钱）
又　以润以通，宿垢得下，胀闷从此或可渐退。今当培土平木为治。
党参（炒）　冬术（炒）　茯苓　炙草　广皮　焦神麴　生熟砂仁

湿  ***************************
僧　六淫之中，惟寒惟湿为最重，闭结中焦为痞，散于肌表，为骨节烦疼。拟用胃苓加减。
焦茅术（一钱）　泽泻（一钱）　赤苓（二钱）　桂枝皮（三分）　陈皮（一钱）　川朴（四分）　神麴（炒，一钱）　防风（一钱）
殷左　脉滑甚于右关，食后脘中似觉满闷，夜不能卧。究由湿浊停痰，注于阳明，胃不和则卧不安也。
洋参（三钱）　半夏（一钱五分）　白术（炒，二钱）　神麴（炒，一钱）　茯苓（二钱）　陈皮（一钱）　砂仁（八分）　当归（三钱）　大麦仁（炒，四钱）　秫米（炒，三钱）
某左　土衰湿胜，一切见症，亏在脾土。土衰则肝木来侮，土衰则湿之害迭出矣。
防风（一钱）　半夏（炒，一钱）　焦白术（三钱）　陈皮（一钱）　赤苓（二钱）　柴胡（三分）　苡米（三钱）　砂仁　芡实（炒，三钱）　生熟芽（四钱）
某　湿，有因脾不宣运者；有因肾气衰弱，阳不能化浊，阴氾滥者。一宜培土，一宜补肾。又，有寒湿外侵者，湿热内闭者。一宜温通，一宜凉泄。此当分消，又有五臌，至末传，俱变为水者，此属败症不治，亦要留心。此当脾胃合用。
党参（六钱）　莱菔子（一钱）　茯苓（一两）　肉桂（一分）　麦冬（一钱）　车前（四钱）　牛膝（炒，二钱）
另，用金匮肾气丸（四钱），麦冬（一钱），煎汤，晨服。
虞右　阅所服方药，散攻下得汗则解，俱不应手。今身热不退，脉来弦数，左寸关尤甚，而脘痛彻心，上支左肋，不可著手，然按之中空，舌边苔白，中心灰黑起刺。此属湿遏热伏，而兼木郁，邪阻中焦，气机无由升降，不通则痛也。内非实结，外非风寒，不得以伤寒六经论治。议与清泄疏利法。
川连（七分）　吴萸（三分）　黑栀（一钱）　赤苓（四钱）　川通草（一钱）　防风（一钱）　川金（七分）　元胡（一钱）　灯心（五尺）　菖蒲（三分）
又　上方，一剂而左寸数象大减；二剂六脉弦数，不若前之盛矣，惟脘痛不除。改用宣络理气法。
桔梗（一钱）　桃仁（一钱）　广郁金（一钱）　青皮（八分）　木香（三分）　穀芽（二钱）　竹叶（十张）　灯心（五寸）　元胡（一钱五分）
一剂而痛去，安睡一夜，清晨思食矣。
项左　湿郁化火，舌苔灰黄，骨节烦痛，足膝尤甚，步履少力。治湿当以健脾为主，理气为先。
四苓散，加广皮、牛膝、防风、茵陈、桑枝（各五钱），桑节（一两）。
秦左　土不胜湿，纳穀减而不贪，兼感暑风，时而发热，脘痛。拟用培土分消，芳香解渴。
制半夏（一钱）　广皮（一钱）　砂仁（一钱）　小朴（七分）　焦茅术（一钱）　赤苓（三钱）　滑石（二钱）　熟穀芽（二钱）　香茹（四分）
又　原方，加扁豆（三钱），蔻仁（二），茉莉花（十朵），去滑石、小朴、香茹。

脚气  ***************************
某右　右足游火，内攻上逆，腿为壅肿，小溲艰涩，舌上焦乾，津液被灼。所嫌脉细模糊，阳症而见阴脉，症之所忌，用药殊难。勉商从症而不从脉之例立方，但脚气一门每有攻心之变，不可不虑。
银花（一两）　黑栀（一钱）　翘心（三钱）　丹皮（一钱五分）　怀膝（一钱五分）　元参（五钱）　灯心（五寸）　芦根（一两）　绿豆（一两）
又　津液渐回，痛亦稍减。但腿肿如故，仍难举动，未可恃以无恐。方宗前法。
川石斛（五钱）　牛蒡子（三钱）　灯心（五寸）　芦根（一两）　绿豆（一两）　银花（一两）　黑栀（一钱五分）　连翘（五钱）　丹皮（一钱五分）　牛膝（一钱五分）　元参（五钱）
又　身热减，津液回，大有转机。上中二焦之邪火，已清七八。下焦之湿热未楚，肿胀为此不退。
银花（一两）　山栀（炒，一钱五分）　丹皮（二钱）　连翘（四钱）　牛膝（一钱五分）　川斛（一钱五分）　灯心（五寸）　芦根（一两）
又　原方，加黄柏（盐水炒，一钱），羚羊片（一钱），独活（一钱），秦艽（三钱）。
曹左　小腿漫肿，脚气也。须防上逆攻冲。
川萆薢（三钱）　汉防己（二钱）　滑石（三钱）　宣木瓜（一钱）　苡米（一两）　独活（一钱）　牛膝（三钱）　焦茅术（一钱）　杉木梢（一两）　防风（一钱）

痹  ***************************
周左　血虚，寒湿入于节骱。
木瓜（一钱五分）　虎骨（炙，四钱）　没药（一钱）　松节（一两）　羌活（一钱）　独活（一钱五分）　防风（一钱）　白芷（一钱）　桐皮（二钱）　牛膝（二钱）　红花（五分）　当归（八钱）　秦艽（三钱）　杜仲（四钱）　桑枝（酒炒，一两）　威灵仙（一钱）
陈右　遍体作痛，脉来迟滞。风寒湿三气，合而成庳。
羌独活（各一钱）　当归（五钱）　川芎（一钱）　杜仲（四钱）　牛膝（二钱）　红花（四分）　灵仙（一钱）　海桐皮（二钱）　茅术（炒，一钱）　防风（一钱）　乳香（一钱）　桂枝（四分）　木香　桑枝（酒炒，一两）　陈松节（一两）
苏　风行无定，挟湿化热，遍体骨节烦疼，左关弦数。治风以养血为先，治湿以理气为先。
防风（二钱）　秦艽（二钱）　羌独活（二钱）　苡米（五钱）　木瓜（一钱五分）　当归（六钱）　羚羊（一钱）　杜仲（五钱）　没药（一钱）　灵仙（五分）　炙草（四分）　桑枝（一两）　松节（一两）
蒋左　风寒湿三气，乘虚入于肝肾而成痹。但湿化火，寒已化热，纯乎刚猛之药宜避。
熟地（一两）　防风（一钱五分）　苡米（一两）　秦艽（二钱）　独活（二钱）　川断（三钱）　杜仲（八钱）　丹参（三钱）　山药（三钱）　白术（三钱）　牛膝（三钱）　木瓜（一钱五分）　虎骨（四钱）　没药（一钱）　桑枝（一两）　松节（一两）
秦左　肾虚而风客之，下体骨节无处不肿，足跟亦肿。拟独活寄生加减，补中取散。
杜仲（五钱）　川断（三钱）　桑节（五钱）　竹根（炙，一钱）　独活（一钱）　防风（一钱）　当归（三钱）　熟地（八钱）　秦艽（三钱）　牛膝（二钱）　木瓜（一钱五分）　狗脊（四钱）
陈左　痢后馀邪未清，流入关节，为肿为痛。还宜疏解。
柴胡（一钱）　羌独活（各一钱）　前胡（一钱）　防风（一钱）　荆芥（一钱）　川芎（一钱）　白芷（一钱）　红花（四分）　连翘（四钱）　当归（三钱）　牛膝（二钱）　木瓜（一钱五分）　羚羊（一钱）　神麴（炒，一钱）　桑枝（一两）　木香（五分）　没药（五分）
许左　风寒湿乘虚入于肝肾络脉，两腿痠疼，入夜尤甚。
熟地（一两）　川断（三钱）　当归（四钱）　党参（五钱）　萸肉（三钱）　杜仲（一两）　秦艽（二钱）　苡米（一两）　木瓜（一钱五分）　独活（一钱）　防风（一钱）　肉桂（五分）　虎骨（四钱）　山药（五钱）　芡实（五钱）　冬藤（五钱）　莲须（一钱）
周右　骨节虽痛，不肿，不热，不红。此血不营筋，治不可作有邪论。况脉来细弱，此为血虚之据。
川芎（七分）　熟地（四钱）　白芍（炒，一钱）　当归（炒，三钱）　红花（三分）　杜仲（三钱）　泽泻（一钱）　杞子（三钱）　桑枝（五钱）
某右　痛而不定者，为行痹。左关独见弦大而浮，五行之中，风行无定，风热入肝，为此诸节骱，痛无定处也。
柴胡（五分）　当归（五钱）　白芍（一钱）　茯苓（二钱）　乳香（一钱）　丹皮（一钱）　黑栀（一钱）　防风（一钱）　木瓜（一钱五分）　白术（炒，一钱五分）　桑枝节（各一两）　生熟甘草（六分）
强左　风温湿入于络脉，气血不能宣行。
秦艽（二钱）　防风（一钱）　苡米（三钱）　木瓜（一钱）　川断（二钱）　杜仲（三钱）　红花（三分）　木香（三分）　桑枝（三钱）
朱右　风寒湿入于手足节骱，此厉节风也。调补气血之中，佐以祛逐之品。
冬术（三钱）　当归（三钱）　羌独活各（一钱）　杜仲（八钱）　桐皮（一钱五分）　丹参（三钱）　防风（一钱）　牛膝（二钱）　木瓜（一钱五分）　桂枝（四分）　乳香（一钱）　桑枝节（各一两）
吴左　风寒乘虚袭于骨骱，肝脾肾虽虚，邪还未尽。拟补中兼疏法。
黄耆（酒炒，四钱）　当归（五钱）　秦艽（二钱）　桐皮（一钱五分）　川断（二钱）　独活（八分）　苡米（一两）丹参（三钱）　熟地（八钱）　杜仲（一两）　防风（一钱）　木香（三分）　红花（三分）　虎胫骨（四钱）　没药（五分）　冬术（三钱）　桑枝（一两）　笋缏（五钱）　松节（五钱）
邵左　不乳，不肿不红热，六脉细软无力，而周身作痛。调和气血为主，稍佐温通络脉。
黄耆（五钱）　当归（六钱）　杜仲（一两）　茅术（一钱）　虎骨（四钱）　金毛脊（四钱）　大小茴（四钱）　木香（四分）　川膝（二钱）　桑枝（一两）　荔枝核（三个）
某　不肿不红，病不在肌肉。可屈可伸，病不在筋骨。今见咳嗽，腿外侧痛而定。盖肺为气之脏，咳则肺气不宣，则络脉不畅，腿外侧所以痛而牵引也。
白凤仙梗（五钱）　茯苓中术（二钱）　桑枝（五钱）　没药（一钱）　怀膝（二钱）　忍冬藤（五钱）
黄左　肝脾肾三经亏损，风寒湿乘虚袭入而成行痹，今归两膝肿痛，步履艰难，腰间亦痛，六脉细弱。法当补中兼疏。
黄耆（八钱）　当归（四钱）　冬术（三钱）　苡米（一两）　川断（三钱）　秦艽（三钱）　防风（一钱）　独活（一钱）　杜仲（一两）　木瓜（一钱五分）　芡实（三钱）　肉桂（三分）　陈皮（一钱五分）　没药（一钱）　桑节（一钱）　茯神中木（三钱）
王右　风客节骱，手足屈伸不能舒展，且兼肿痛。年高之人，不可纯用祛风，佐以气血兼培，庶乎稳当。
羌独活（各五分）　当归（五钱）　黄耆（三钱）　秦艽（一钱五分）　木瓜（一钱五分）　杜仲（五钱）　乳没药（各一钱五分）　虎骨（四钱）　松节（五钱）　桑枝（五钱）
王左　一身上下俱痛，风寒湿入于太阳。
羌活（一钱）　防风（一钱）　秦艽（三钱）　当归（酒炒，五钱）　黄耆（酒炒，六钱）　海桐皮（二钱）　苡米（四钱）　姜黄（一钱）　桂枝（八分）　没药（五分）　杜仲（姜汁炒，五钱）　桑枝（一两）　虎胫骨（炙，四钱）
又浸酒方　羌活　防风　秦艽　当归　黄耆　海桐皮　苡米　姜黄　桂枝　虎掌骨（炙）　桑枝　杜仲　独活　川断　冬术　木瓜　桑节
何左　骨节肿痛，左关数有力，此湿火流于营阴，宜用养营清泄。
当归（八钱）　木瓜（二钱）　秦艽（三钱）　苡米（一两）　杜仲（一两）　羚羊（一钱）　乳香（一钱）　防风（一钱）　桑枝（五钱）　桑节（五钱）
宗左　寒湿下注，二足无力而痠疼。
独活（一钱）　杜仲（炒，三钱）　川断（三钱）　当归（三钱）　白术（炒，三钱）　秦艽（三钱）　木瓜（一钱五分）　萆薢（二钱）
朱　风入节骱，为肿为痛。
羌独活（各一钱五分）　杜仲（炒，三钱）　川断（三钱）　当归（八钱）　秦艽（三钱）　赤苓（二钱）　牛膝（二钱）　桑枝（一两）　川石斛（二钱）　秦艽（三钱）　松节（一两）
钱左　肢节时浮，挛痛频作，倏忽流走无定，足跟涌泉穴痛，面色青白，而舌色淡，左关浮弦，右关濡弱，两尺细涩。此内外肝肾两亏，外则风寒乘隙袭里，所为白虎厉节风也。宜培正却邪法。
党参（四钱）　赤苓（二钱）　冬术（炒，四钱）　炙草（六分）　川芎（一钱）　当归（八钱）　熟地（一两）　独活（一钱）　秦艽（三钱）　川断（三钱）　杜仲（四钱）　防风（一钱五分）　桂枝（四分）　细辛（一分）　桑枝节（各一两）　穀芽（炒，二钱）
又　肿痛俱减。
原方，加木瓜（一钱五分），苡米（五钱）。
俞左　气血两亏，寒湿入络。以温通兼调营卫。
黄耆（炙，八钱）　冬术（四钱）　炙草　虎骨（炙，四钱）　没药（五分）　桐皮（一钱五分）　桂枝（五分）　桑枝（一两）　木瓜（一钱）　神木（一钱）　忍冬藤（二钱）
章左　暑风挟湿浸布三焦，袭于脉络，手足不能舒展，脉见浮数细弱。疏泄活络之中，宜参以培养气血。
苡米（炒）　杜仲　秦艽　防风　革薜　木瓜　丹参　洋参　新绛　陈皮　桑枝　忍冬藤　马料豆　青松毛
某左　风寒湿入于节骱，骨节烦疼，湿气注于下焦，为淋渴，为囊肿。今囊肿虽止，而邪未清，不可填补，还宜疏利。
独活　防风　萆薢　秦艽　木瓜　当归　赤苓　草梢　桑枝　海金沙
周左　痛无定处，在足跟尤甚，此为行痹。
羌活　萆薢　秦艽　木瓜　当归　赤熟地　川断　独活　杜仲　桑节
周　风湿热袭于肝胃，流于节骱。
羌独活　木瓜　牛膝　萆薢　羚羊　连翘　银花　当归　桑枝节
某右　风寒入于络，气血不宣。
秦艽　当归　红花　防风　木香　香附　生熟　元胡　没药　桑枝
某右　足跟痛，脉数甚于尺，湿热注于肾经也。
独活（一钱）　杜仲（五钱）　生地（一两）　黄柏（一钱）　萆薢（二钱）　怀膝（二钱）　竹茹（一）
钱　肩臂痛，脉至沉迟，寒也，虚也。
绵耆　冬术　当归　杜仲　姜黄　海桐皮　炙草　芸香　桑枝

泄泻  ***************************
李左　泄泻有年，脉来右寸关豁大而浮，大为气血，浮为阴亏。兹补火生土为治。
白术（三钱）　怀药（炒，八分）　肉果（二钱）　神麴（炒，一钱）　白芍（炒，三钱）　炙草（六分）　苍术（炒，一钱）　防风　五味（五分）　车前（二钱）　姜炭（二钱）　益智仁（煨，一钱）　菟丝子（三钱）
许右　先痢转泻，虽由重就轻，但身怀六甲，须防胎元不固。
冬术（炒，三钱）　砂仁（炒，八分）　茯苓（一钱五分）　怀药（炒，三钱）　白芍（炒，一钱）　炙草（四分）　苏梗（三钱）　木香（三分）
杨左　久病面青形瘦，寒热日至，脉至数而无情。近来泄泻，虽因伤食所致，而身体因此而愈亏，理姑先为培固。
怀药（五钱）　芡实（炒，三分）　冬术（炒，二钱）　楂肉（炒，一钱）　神麴（炒，一钱）　炙草（六分）　白芍（炒，一钱五分）　扁豆（炒，三钱）　建莲（炒，三钱）
邵右　脾泄久而伤阴。
冬术（炒，三钱）　白芍（炒，一钱五分）　炙草（六分）　五味子（三分）　建莲（炒，三钱）
马左　素蕴湿热，近伤暑食，以致腹满而纳少，泄泻不已。先拟疏导法。
生冬术（三钱）　小川朴（姜汁炒，一钱）　神麴（炒，一钱）　车前子（炒，二钱）　炒楂肉（二钱）　莱菔子（炒，一钱五分）　焦麦芽（三钱）　六一散（二钱）　茵陈（三钱）
刘左　挟积挟寒，腹痛泄泻。
冬术（炒，二钱）　麦芽（炒，三钱）　神麴（炒，二钱）　泽泻（二钱）　煨姜（二）　煨木香（四分）
李左　寒积停滞，脾气先伤，运化失职，清浊不分，合污下降，而泄泻无度。
白术（土炒，三钱）　神麴（炒，二钱）　麦芽（炒，三钱）　山楂（二钱）　泽泻（一钱五分）　车前（炒，一钱五分）　煨姜（二）　木香（炒，三分）
童（童）　热泄。
葛根（一钱）　黄芩（一钱五分）　神麴（炒，二钱）　楂肉（炒，二钱）　六一散（三钱）
周右　脾肺气衰，为咳为泄。法宜补火以生土，培土以生金。
益智仁（炒，六分）　煨肉果（一钱）　远志（炒，七分）　五味子（三分）　怀药（八钱）　冬术（炒，五钱）　炙草（六分）　车前子（二钱）　炒神麴（一钱）　诃子肉（炒，一钱）
许左　清晨溏泄，脉至软弱。脾失健运，而气亦不固。
土炒冬术（三钱）　炒神麴（一钱）　炒肉果（一钱）　煨木香（四分）　防风（一钱）　远志（炒，七分）　炒车前子（一钱五分）
王　湿积交滞。以四苓散。
泽泻　白术　茯苓　猪苓

肿胀  ***************************
查左　久疟伤脾，今寒热虽减，两足至下午渐见浮肿。半由脾虚，半由饮食不节。急宜戒口，否则须防腹满。
党参（三钱）　茯苓皮（三钱）　冬术（炒，三钱）　炙草（三分）　神麴（炒，八分）　焦穀芽（三钱）　建莲（炒，三钱）
孙右　肺失清肃之令，脾乏健运之力，良由久疟正虚，不慎饮食，不避风寒，以致面浮腹满，咳嗽便溏，两足按之如泥，肿胀之由来也。
麦冬（二钱）　丹皮（炒，一钱）　桑皮（一钱）　苓皮（四钱）　腹皮（三钱）　车前子（炒，一钱五分）　制香附（一钱）　楂炭（一钱五分）　神麴（八分）　草果（煨，三钱）　生茅术（五钱）　姜皮（七分）　苏梗（三钱）　麦柴（去节，一两）
邵左　酒客中虚，土衰则损及于肺，阳衰则土不运行，寒水反来侮土，犯及中焦，腹为胀满，射及于肺而喘咳，注于下焦则足肿。法当温培肺脾。
茅术（炒，一钱五分）　陈皮（一钱）　腹皮（三钱）　茄皮（一钱五分）　姜皮（八分）　苓皮（四钱）　苡米（炒，四钱）　车前（一钱五分）　楂炭（一钱）　桑皮（一钱五分）　泽泻（一钱）　椒目（三分）　桂枝（皮，四分）　鸡钜子（三钱）
金左　气虚中满，阳衰水泛，耗散破气，恐非所宜。勉商补火生土益气，以冀土胜湿。
党参（一两）　熟附子（四分）　炮姜（五分）　茯苓（五钱）　车前子（四钱）　当归（一钱）　腹皮（三钱）　葫芦巴（三钱）　杜赤豆（八钱）　其艾（炒，四分）
张右　痞散成臌，气滞作胀，中满由于脏寒，足肿因于湿滞。主以温中健脾。
焦茅术（一钱五分）　桂枝皮（四分）　川朴（四分）　莱菔子（一钱）　通草（一钱）　枳壳（四分）　苏子（炒，一钱五分）　白芥子（一钱五分）　车前子（一钱五分）　腹皮（四钱）　香附（一钱）　芦巴（一钱）　椒目（四分）　大麦柴（一两）　煎汤代水
王左　肿胀先见眼泡，继见便溏，胸脘不适，饮食不节。脾胃有伤，运行失职。拟用平胃、五皮两方治之。
茅术（炒，一钱）　川朴（五分）　陈皮（一钱）　炙草（二分）　腹皮（三钱）　苓皮（四分）　砂仁（炒，一钱）　焦曲（一钱）
吴左　腹已肿胀，大便时溏，纳穀渐减，脉见细弱。培土运化之中，参以补火生土。但非他恙可比，家事不能撇开，药饵亦难于见功。
茅术（炒，一钱）　苓皮（四钱）　川朴（五分）　腹皮（炒，三钱）　陈皮（一钱）　神麴（一钱）　车前（炒，二钱）　远志（炒，七分）　姜皮（五分）　桂枝皮（四分）　葫芦巴（炒，二钱）　大麦柴（一两）　煎汤代水
又　腹虽少宽，而舌光无苔，必因泻伤阴分。温燥之药，又在禁例。滋补之药，亦非土衰者所宜。且商五皮饮加味，以理气机，庶无偏胜之虑。
苏梗（三钱）　焦曲（五分）　焦穀芽（二钱）　大腹皮（三钱）　苓皮（四钱）　陈皮（一钱）　姜皮（六钱）　白芍（炒，一钱五分）　稆豆皮（二钱）　大麦柴（去节，一两）　灯心（六寸）
吴左　腹满板硬如石，两足肿胀，光亮而冷，脉来沉细带数，两尺更空，粥饮过多即作胀，稍冷食之即溏泄，上为恶心，舌见光红无苔，肌瘦如削，卧不成寐。其为命门无阳，脾不运化，寒水上泛，心阳不能下交于肾，无疑矣。阅近服之方，无非黄柏、川连、麦冬、知母，雪上加霜，气血凝滞，无怪乎食减而腹日满。商用济生肾气丸，炒焦作汤，清晨饮之，以补水中之火，肾气旺则膀胱之气自化而水得下行。用立斋法，以理中汤温培脾土，脾气旺则土能剋水而水不上泛，亦清晨服之。与前方间日进，每日晚间，以泄水而不伤阴，理气而不伤正，疏其水道，耐心服之，或有愈者。济生肾气丸，炒焦，煎汤去渣，清晨服之。
焦冬术（三钱）　焦穀芽（三钱）　杜赤豆（一两）　苡米（四钱）　煎汤代茶
日间服　党参（八钱）　冬术（一两）　山药（六钱）　莱菔子（一钱）　车前子（二钱）　茯苓（四钱）　炒白芍（五钱）　炙草（二分）　当归（一钱五分）　广皮（一钱）　神麴（八分）　杏仁（炒，三钱）　炮姜炭（三分）　焦穀芽（炒，一两）
晚服方　桑枝皮（一钱）　姜皮（三分）　腹皮（炒，二钱）　苓皮（炒，三钱）　稆皮（二钱）　通草（六分）　车前子（三钱）　苏梗（一钱）　蚕茧（三个）　椒目（三分）　灯心（五寸）　麦柴（一两）　上二味煎汤代水
尹左　面色淡黄无神，眼色浮肿。土衰湿胜之象，须防肿胀腹满之变。
茅术（一钱五分）　焦神麴（一钱）　焦麦芽（三钱）　赤苓（三钱）　泽泻（一钱）　防风（一钱）　苡米（三钱）　穀芽
杨左　肺受寒邪，脾有湿浊，久咳不已，面足虚浮。须防中满。
茅术（二钱）　防风（一钱）　赤苓（三钱）　神麴（一钱）　陈皮（一钱五分）　苏叶（一钱）　桑皮（一钱）　泽泻（一钱）　苡米（炒，一两）　姜皮（四分）
杨左　起于水泻，渐见遍身肿胀，不思纳穀。脾胃两伤，饮食不节，恐有腹满之患。
白术（炒，三钱）　神麴（炒，一钱）　陈皮（炒，一钱）　苓皮（炒，一钱）　车前子（炒，一钱五分）　党参（三钱）　菔子（炒，五分）　焦穀芽（二钱）　赤豆（一两）
管左　面目淡黄无神，膝盖痠疼，足踝肿胀。此系土衰湿胜，恐成疸臌。拟用茵陈五苓加味，以培胜湿。
茅术（一钱）　赤猪苓（四钱）　泽泻（一钱）　茵陈皮（二钱）　桂枝（三分）　防风（一钱）　独活（一钱）
邵右　滞下赤白愈后，而中脘痞闷。今逐渐胀满，暴露青筋，按之不坚，色无神而肉脱。肝脾两伤，药难见效。
当归（三钱）　白芍（炒，一钱五分）　苓皮（四钱）　神麴（炒，五分）　党参（四分）　白术（炒，一钱五分）　莱菔子（炒，四分）　砂仁壳（三分）　桂枝皮（三分）　大腹皮（炒，一钱五分）
高左　肿先起于面目，并见溏泄，风也，湿也，脾土衰也。
茅术（一钱）　苓皮（四钱）　泽泻（一钱五分）　猪苓（一钱五分）　苡米（炒，一两）　桂枝（炒，四分）　车前子（四钱）　神麴（炒，一钱五分）　通草（二钱）　防风（二钱）　赤小豆（一两）　大麦柴（一两）
范左　胀于中脘，脉至右关有力，左手脉沉，乃是气滞木郁之症。
生熟香附（三钱）　姜皮（生，四钱）　砂仁壳（三分）　茅术（炒，一钱）　腹皮（三钱）　苓皮（四钱）　陈皮（一钱）　苏梗（五钱）
虞右　寒入三阴而大疟，更兼木郁气滞，土衰湿胜，以致遍身作胀，胸腹渐满，大便溏泄，腹满不减，此胀门之所最忌，况面色带青，天庭尤甚。凡病见此色道，吉少凶多，忝在亲情，岂忍坐视？但不能安静调养，不能节戒饮食，不能除烦消恼，不能耐心服药，恐劳无功。
茅术炭（一钱）　通草（一钱）　陈皮（一钱）　白术（一钱）　茯苓皮（二钱）　党参（四钱）　腹皮（二钱）　莱菔子（三钱）　半夏（三钱）　香附（一钱）　神麴（一钱五分）
王左　饮食不节，劳力过度。伤脾伐胃，恐成满。
茅术（炒，一钱）　泽泻（一钱）　车前子（炒，一钱五分）　广皮（一钱五分）　苓皮（四钱）　神麴（一钱）　麦芽（三钱）　防风（一钱）　杜仲（四钱）
龎左　痢未止而腹已满，青筋暴露。土败木贼，吉少凶多。
党参（炒，五钱）　神麴（炒，二钱）　枳壳（一钱）　莱菔子（炒，一钱）　车前子（炒，三钱）　茯苓（二钱）　苏梗（三钱）　砂仁（六分）　肉桂（一分）　黄芩（八分）
王左　胀独起于中宫，虽因痢后饮食不节，实成于脾胃失于健运，险症也。慎之慎之。
川朴（五分）　茅术（炒，八钱）　莱菔子（一钱）　苓皮（四钱）　神麴（六分）　党参（五钱）　桂枝皮（四分）　腹皮（一钱）　车前（三钱）　蚕茧（三枚）
胡左　肿胀愈后复发，又加腹痛便泄无度，虽由脾土未旺，亦由饮食失宜。先拟五皮饮加味，以健运中土为治。
茅术　炒陈皮　五加皮　腹皮　苓皮　桂枝皮　山药　车前　神麴（炒）　楂炭　木香　桑皮（炙）
高右　咳嗽已久，更兼发热腹胀，脉数无情，先咳后满。先从肺家治之。
地骨皮（二钱）　桑白皮（二钱）　陈皮（一钱五分）　腹皮（三钱）　姜皮（六分）　黄芩（一钱）　香附（一钱五分）　苓皮（四钱）
王左　腹胀愈而肿者，数次矣。今脉细弱，腹热溲热。温补不合，且从降火治之。
黑栀（一钱）　黄柏（一钱）　知母（炒，一钱）　腹皮（一钱）　丹皮（炒，一钱）　苓皮（三钱）　通草（三钱）　车前（炒，一钱五分）　肉桂（一分）　麦柴（一两）
宗左　水臌。
桑皮（一钱五分）　骨皮（二钱）　黑栀（一钱）　通草（四钱）　车前（五钱）　白术（二钱）　神麴（炒，一钱五分）　泽泻（一钱）　防风（一钱）　乌药（一钱）　椒目（五分）
此方，可以大小便下而腹宽矣。
边童　寒热癖块，由来已久，近又兼风寒积滞，以致面目遍身浮肿。
茅术（炒一钱）　防风（一钱）　白芷（一钱）　苓皮（三钱）　黄芩（三钱）　车前（三钱）　通草（一钱）　桑皮（一钱）　陈皮（一钱）　苡米（四钱）　麦芽（三钱）　泽泻（一钱）
何右　腹满已久，去年秋季脉尚有神，犹可挽回。今见细涩带数，青筋暴露，都是忌疑，症是血臌。勉商活络通行一法，有效再商。如不见功，再行斟酌。
宗左　去年胀势重险，投药效于八九，只要调理气血，饮食小心，可以望痊。功败垂成，虽属接手之不明，亦由病者之欲速误之也。今便溏溲短，脉细无神，皆由正气不足。勉商培土分消。倘得小溲通长，大便完固，再酌。否则难挽。
白术炭（五钱）　泽泻（一钱五分）　茯苓（一两）　车前（炒，四钱）　通草（三钱）　神麴（炒，一钱）　楂肉（炒，一钱）　陈皮（五分）　肉桂（二分）　赤豆（一两）
又　投培土分消，小水渐通而未长，大便以得成条，还能应效。但人事宜慎，饮食宜节，为嘱。
原方，加党参五钱，莱菔子六分为嘱。
钱右　色脉无亏，而见浮肿。此肺气窒塞，肝气亦滞而不宣。
青皮（一钱）　陈皮（一钱）　苓皮（四钱）　腹皮（二钱）　姜皮（三分）　苏梗（二钱）　砂仁壳（三分）
蒋右　腹满脐凸，脾不运行，气虚作肿。拟用补中益气加减，以滋化源。
升麻（三分）　柴胡（三分）　党参（炒，四钱）　车前（炒，二钱）　冬术（二钱）　当归（三钱）　黄耆（三钱）　白芍（一钱）　炙草（二分）　茯苓（五钱）　腹皮（二钱）　肉桂（三分）　川连（三分）　木香汁（三匕）　葫芦巴（二钱）
周左　先痢后肿，显脾土未能健运。议姜桂理中治之。
党参（炒，四钱）　炙草（二分）　苓脾（四钱）　冬术（三钱）　山药（三钱）　肉果（煨，一钱）　炮姜（三分）　桂枝皮（一分）　车前（一钱五分）　神麴（一钱）　穀芽（三钱）
某　酒客中虚，胸满背胀，无非脾气不充，健运失职，得泄则适，虽是湿浊之去路，须防成膈、腹满之恙。
焦白术（二钱）　陈皮（一钱）　茯苓（二钱）　砂仁（六分）　神麴（炒，一钱）　鸡钜子（二钱）　葛花（一钱）
莫左　大疟便溏伤脾，腹满，面无华色，脉至少神，疏利之药虽效，究非虚症所宜，可暂可久。拟用补中益气，以滋化源，兼以分消。
升麻（三分）　柴胡（三分）　党参（炒，四钱）　黄耆（五钱）　半夏（一钱）　车前（炒，四钱）　苏子（六分）　莱菔（炒，五分）　草果（煨，八分）　腹皮（炒，三钱）　陈皮（一钱五分）　茅术（炒，一钱五分）　五味（三分）　肉桂（三分）　茯苓（六分）
和尚　本乎下者，寒湿居多，先见呕吐，继见足肿，浮及于上，须防腹满。
猪苓（一钱五分）　泽泻（一钱五分）　苓皮（四钱）　茅术（炒，一钱五分）　桂枝（四分）　车前（二钱）　通草（一钱）　陈皮（一钱五分）　桑皮（二钱）　苡米（一两）　赤豆（一两）
王左　大疟后，脾虚腹满。
腹皮（三钱）　草果（六分）　茅术（炒，一钱五分）　苓皮（四钱）　桂枝皮（五分）　车前（四钱）　通草（二钱）　苡米（一两）　陈皮（一钱五分）　姜皮（三分）　苏梗（三钱）　赤豆（一两）
高右　先喘后胀，从表入里，脾肺之寒湿沉痼。今腹大而不能左卧，脉至迟细，此胀门中所忌。主以温通脾肺，以观效否。
桂枝皮（六分）　焦茅术（一钱五分）　苏子（炒，一钱）　杏仁（一钱）　草果（五分）　莱菔（一钱）　桃仁（一钱）　生熟香附（二钱）　车前子（一钱五分）　泽泻（一钱）　茯苓皮（四钱）　腹皮（二钱）　党参（三钱）　延胡（生炒，一钱）　姜皮（五分）
郑左　腹满先从咳嗽，今虽下身为甚，理当开肺，兼以理脾，渗湿清热。拟用五子五皮合四苓治之。
杏仁（去皮尖，一钱五分）　苏子（炒，一钱五分）　菔子（炒，一钱五分）　车前子（炒，四钱）　苡米（炒，四钱）　腹皮（炒，三钱）　苓皮（炒，四钱）　陈皮（一钱五分）　姜皮（六分）　泽泻（一钱五分）　黑栀（一钱五分）　通草（二钱）　防风（一钱）　陈麦柴（去节，一两）　煎汤代水
周右　腹虽肿满，按之如棉，经水不行。良由气滞，气行则血自行矣。
苏梗（四钱）　苓皮（四钱）　腹皮（三钱）　陈皮（一钱五分）　丹皮（一钱）　山楂（三钱）　香附（二钱）　丹参（三钱）　木香（三分）
蒋左　久痢脾败，胃伤已成，瘅腹重险症也。
苓皮（四钱）　腹皮（三钱）　稆皮（四钱）　丹皮（炒，一钱）　冬瓜皮（四钱）　生熟砂仁（一钱）　藕（一两）
杨左　虽因咳嗽而成肿胀，论症宜先开肺，但六脉无神，肿甚于下，面黄舌淡，纯乎寒水为殃。急宜温培脾土为主。
茯苓（一两）　苡米（一两）　茅术（二钱）　熟附（一钱）　桂枝皮（八分）　通草（二钱）　车前子（三钱）　防己（二钱）　椒目（一钱）　东壁土（一两）
尤左　右三部沉分数大有力，胸脘不舒，中宫满闷，上为呕吐，二便艰涩。症属木旺土衰，湿热内闭，有升无降，虚中挟实之恙。用拟清降一法，以效否再商。
半夏（二钱）　陈皮（一钱五分）　黄芩（一钱）　吴萸（三分）　枳壳（一钱）　苓皮（四钱）　腹皮（二钱）　莱菔（二钱）　车前（一钱五分）　苏梗（三钱）　竹茹（一钱）　姜（一）
又　胀有虚实之分，又有寒热之别。前言湿热内闭，用清降法，连投三四剂，腹满减去五六，右关数大亦减二三，小便已能通利。其为诸张腹大，皆属于热，并非脏寒生满病可知。舌泛纯红，此亦热逼阴伤之据。至于饮食不贪，亦由胃阴肺液之涸。兹且养胃投之。
鲜冬瓜皮（五钱）　稆皮（二钱）　腹皮（二钱）　鲜桑枝皮（二钱）　黄芩（一钱）　黑栀（一钱）　麦冬（一钱五分）　川贝（三钱）　郁金（七分）　麦仁（四钱）　细菖蒲（五分）　木香汁（三匕）　灯心（五寸）
又　腹胀已宽八九，大小便亦渐通利。惟口舌仍然碎烂，胃口未开，气有时上升，此系馀火未清耳。
前方，加鲜石斛（三钱），薄荷（一钱），车前（一钱），川连（一分），去黄芩、桑皮。
又　腹胀已宽，舌红稍减，不思纳穀，脉数未能全退。馀火未清，而神情倦怠，正气已虚，急宜扶正养胃。经曰：得谷则昌，有胃则生。宗此立方。
人参（一钱）　麦冬（一钱）　元参（一钱）　扁豆（三钱）　砂仁（四分）　稆皮（一钱）　丹参（一钱）　香粳米（百粒）　灯心（五寸）
黄右　清肃之令失职，膀胱之气不化宣，以致水气错行，两足渐肿及腹，泛及上中二焦，已见咳喘难卧，重险之症。勉商理气道水，清金肃化之法。
桑皮（一钱）　姜皮（三分）　腹皮（二钱）　苓皮（四钱）　陈皮（八分）　通草（八分）　车前（二钱）　麦冬（一钱）　椒目（五分）　麦柴（一两）　苏子（一钱）
又　病去六七，已有生机。
焦茅术（二钱）　当归（三钱）　神麴（炒，一钱五分）　穀芽（三钱）　苓皮（三钱）　陈皮（一钱）　通草（一钱）　车前子（一钱五分）　麦冬（一钱五分）
灵左　肿胀一门，有因风客于表者，宜散；有因湿注于下者，宜分利；有因气虚中满者，宜培土；有命门无权火不生土者，宜补肾益阳；有脏寒生满者，宜助火；有诸胀腹大，皆属于火者，宜清理；有食填胸者，宜攻。今因久疟，无不伤脾，土衰则不运，为此便溏，日夜无度，精液不能上归于肺，肺气不能通调下输，膀胱司化失职，水气逆行，肤腠肿胀，下身为甚，按脉弦数，甚于左关，此属湿郁而化火矣。当培土健脾，开泄肺气，通调水道，佐以清热利气。
大麦仁（一两）　连翘（三钱）　黑栀（一钱）　丹皮　神麴（一钱五分）　通草（二钱）　车前（四钱）　茯苓（一两）　大腹皮（三钱）　苏梗（一钱）　陈皮（一钱五分）　草果（五分）　黄芩（一钱）　茅术（一钱）　赤豆（一两）
王右　六脉沉细，胸腹作胀，大便时溏，气喘咳嗽，逆甚见血。此中阳大亏，肺失所生，而肝木乘虚来侮，须防肿满之剧。
炮姜（一钱）　冬术（四钱）　苓皮（四钱）　葫芦巴（二钱）　五味子（三分）　怀药（五分）　陈皮（八分）　穀芽（炒，三钱）　神麴（炒，一钱）
又　原方，加苏子（一钱），党参（三钱），归身（二钱），香附（一钱），去怀药、穀芽。
吴右　左弦右弱，疟后渐见腹满攻撑，面色淡黄无神。虽因疟邪不清，究由脾土失运，湿浊蕴于中焦，成疸臌之所由来也。治湿与培土，又加理气分消。
茅术（一钱）　草果（煨，一钱）　车前（一钱）　苓皮（四钱）　桑皮（一钱）　桂枝皮（三分）　陈皮（一钱）　腹皮（三钱）　茵陈（二钱）　通草（七分）　苏梗（二分）　姜皮（五分）
吴左　舌光如镜，六脉细数肿胀，倏忽无定，大便溏泄不止。脉症合参，刚燥劫阴殆尽，血虚则气无所附。且为育阴治阳。
生地（四钱）　萸肉（一钱五分）　丹皮（一钱）　苓皮（三钱）　泽泻（一钱）　山药（三钱）　麦冬（二钱）　五味（五分）　稆皮（二钱）
又　前投制阳纳气法，而肿胀已平。今颈足渐渐复胀，乃元气未复，早行劳动所致。急急安养为要，非当健脾理气治之。
当归（一钱五分）　砂仁（五分）　神麴（六分）　白术（炒，二钱）　穀芽（炒，二钱）
吴　脾土素虚，去年虽患腹满之疾。今遍体生疮而腹又满，据述因疟而起，此暑湿之邪不清耳。
车前子（一钱五分）　泽泻（一钱）　陈皮（一钱）　苓皮（一钱）　腹皮（一钱）　苡米（四钱）　草果（四钱）　山栀（五分）　神麴（一钱）　殭蚕（二钱）　菖蒲（三分）　红枣（五个）
又　原方，加枳壳（四分），银花（三钱），姜皮（四分），荆芥（一钱），去泽泻、神麴、陈皮、红枣。
陈右　年过六旬，阳衰气弱，腹节结症瘕，散而成臌。今纳穀少而脉细弱，培补脾土之中，兼补火之法，但症非轻，见功甚难。
焦茅术（一钱）　苓皮（四钱）　肉桂（四分）　当归（三钱）　木瓜（一钱）　熟附（五分）　腹皮（二钱）　陈皮（一钱）
丁左　受寒湿风，更加饮食不节，劳力伤脾，遍身肿胀，胸腹更甚，咳逆音哑，六脉沉细。法当温通，以助阳抑阴。
麻黄（三分）　桂枝（四分）　熟附（五分）　川朴（六分）　苓皮（三钱）　茅术（八分）　泽泻（一钱）　腹皮（二钱）　生姜（一）
胡左　腹胀起于中脘，今见青筋暴露，脐凸，两足按之如泥，使见溏泄，右关沉弦而数。此木侮土衰，土不胜湿，培土制木，乃是正治。
汪右　木侮土衰，气逆腹胀。
苓皮（四钱）　腹皮（二钱）　香附（二钱）　陈皮（一钱）　乌药（一钱五分）　苏梗（三钱）　神麴（炒，一钱）　桑皮（一钱）　沉香（三分）　木香（三分）
周右　形瘦腹满，时胀时宽，更兼便坚溲短，六脉细弱。症属气血枯藁，木侮土衰，单腹胀之重者。
生冬术（三钱）　陈皮（一钱）　茯苓（一钱五分）　穀芽（三钱）　柏子仁（炒，三钱）　大麦仁（炒，三钱）　当归（一钱）
上药，煎送小温中丸。
朱右　六淫之中，惟风火之性最速。胀有风肿一门，其来自上而下；又有诸肿腹大一门，皆属于火。今胀起于面目而至足，且阴囊赤烂，可谓非风火乎。至于烂处流水，乃是肺气不能通调水道以输化，非关脾不克运之湿热症也。
桑皮（一钱五分）　地骨皮（二钱）　姜皮（五分）　苓皮（三钱）　腹皮（三钱）　苏子叶（一钱）　防风（一钱）　通草（二钱）　黄芩（一钱）　山栀（一钱）　大麦芒（五钱）　煎汤代水
穆右　右脉独大而甚于关尺，舌根苔黄，足肿按之如泥。宜宗湿过热伏法。
茵陈（四钱）　黑栀（一钱）　黄芩（一钱）　通草（一钱）　腹皮（三钱）　楂炭（三钱）　车前（三钱）　苏梗（三钱）　姜皮（八分）　神麴（一钱五分）　灯心（一团）　菖蒲（四分）　大麦柴（一两）
又　少腹略宽，脉数亦减，舌上黄厚之苔，已减其半。
原方，加苡米（一两），大麦冬（一钱），去楂、芩。
袁左　脉来迟滞，胸腹板硬。此中阳衰弱，脏寒生满。治以温通。
葫芦巴（炒，一钱）　草果仁（煨，六分）　苓皮（炒，四钱）　桂枝皮（五分）　川朴（一钱）　乌药（一钱）　熟附（五分）　苏梗（三钱）　穀芽（三钱）　沉香汁（三匕）
蒋右　土衰木贼，阳衰水泛，肿胀之势，汩汩而成。
党参（砂仁拌炒，四钱）　熟附（五分）　白芍（炒，一钱）　淡乾姜（四分）　冬术（炒，一钱五分）　炙草炭（一分）
张童　遍身肿胀，按足如泥，脉来迟滞无力。此中阳衰弱，水泛来侮，其致病之由，虽因疟伤，半由饮食不节。培土之中，宜兼补火，佐以分消，但须节饮食为先。
生茅术（一钱）　草果（煨，六分）　苓皮（炒，四钱）　腹皮（炒，三钱）　陈皮（炒，二钱）　防风（一钱）　桂枝皮（五分）　穀芽（三钱）　车前子（二钱）　姜皮（六分）　椒目（五分）　麦芽（炒，三钱）
方右　劳倦伤阳，脾虚发肿，六脉迟细而涩。法当水中补火，即可以生土。但症已重，求效甚难。
金匮肾气丸（四两），每日服四钱，炒焦，煎汤服之。
薛右　土败木贼，脾虚发肿，此系年深月久，积劳郁而成，乃肿胀之重症也。甚至喘而不能偃卧，肺胃两伤极矣。勉商金匮肾气丸，清晨服之，以补水中之火；再用生脉理中加减，合投以补土生金，勉间进之。有效再诊。
金匮肾气丸，每日清晨，四钱，炒焦，煎汤服。
党参（三钱）　冬术（二钱）　苓皮（四钱）　炮姜（五分）　砂仁（盐水炒，三分）　五味子（五分）　炙草（一分）　苏子　莱菔子（一钱）　白芥子（一钱）　桂枝皮（三分）　晚服
王左　肺属金而畏火，酒性热质湿。素来嗜饮，湿热不攘而留于胃。热性上炎，肺受灼而先见音雌。湿热下注，气不化而继见腹满。今舌红口渴咽痛，二便不爽，脉见右关有力，经云诸胀腹大皆属于热，此病是也。
川连（四分）　黄芩（一钱）　大黄（三钱）　芒硝（一钱五分）　枳壳（一钱）　洋参（三钱）　当归（三钱）　车前（一钱五分）　通草（一钱）　苓皮（四钱）　腹皮（三钱）　莱菔子（一钱）
杨左　命门无阳，火不生土，土不制水，寒邪射肺，足肿腹胀，气逆不能偃卧，所由来也。脉见屋漏、鱼翔、虾游、雀啄，此阴阳离散，真元将脱之忧。
金匮肾气丸（四钱），炒焦，煎汤服（去渣）。
五加皮（一钱）　苓皮（四钱）　腹皮（二钱）　葫芦巴（三钱）　炮姜（六分）　熟附（四分）　车前（二钱）　川七（一钱五分）　通草（四分）　党参（二钱）　椒目（八分）　沉香汁（三匕）
另用赤豆（一两），冬术（三钱），煎汤代水。
施右　先脘痛而腹满，后肿及于遍体，大便时溏，小溲艰涩，面目光亮，足按如泥，两手脉门肿胀亦甚。脉虽不可为凭，据症而论，乃是脾土失运，肺气失降，水道不得通调，水气逆行肤腠。拟用培土分消，以冀健运司化。
苓皮（四钱）　腹皮（三钱）　桑皮（炒，一钱）　陈皮（一钱）　姜皮（五分）　车前子（二钱）　生茅术（一钱五分）　通草（一钱）　神麴（炒，三钱）　防风（一钱）　泽泻（一钱）　黑栀（一钱五分）　葶苈子（一钱）　椒目（五分）　大枣（三）　麦柴（一两）
朱右　右关沉实有力，大便坚如弹丸，腹满而硬。脉症合参，虚中挟实，下之，且以探之。
洋参（三钱）　当归（二钱）　大黄（三钱）　枳实（一钱）　炙草（一分）　莱菔子（二钱）
蔡左　瘀凝脉络，满腹暴露青筋，脾土阳衰，肿胀而兼便溏，疟还未已，正气大伤，症属重险。勉商通络行瘀，温中培土。
蒺藜（炒，二钱）　红花（三分）　肉桂（三分）　党参（四钱）　冬术（炒，三钱）　神麴（炒，一钱）　草果（煨，三分）　车前（一钱五分）　腹皮（二钱）　穀芽（炒，三钱）　桑枝（一钱五分）
过右　经停瘀积，腹胀成臌。
桃仁泥（二钱）　赤勺（一钱）　归尾（二钱）　牛膝（二钱）　红花（二钱）　郁金（冲，四分）
顾左　先从头面胀起，而后及于腹，神色脉象俱夺，症属险途。从先喘后胀者治之。
马兜铃（一钱）　黑栀（四分）　石菖蒲（三分）　通草（一钱）　桑皮一钱）　车前子（炒，三钱）　杜赤豆（四钱）　百合（一两）
周右　单单腹胀，按之如绵，舌光无津，脉来细弱，神形消瘦，气血败坏，法宜培补。
熟地（五钱）　党参（三钱）　炮姜（六分）　炙草（一分）　白芍（一钱）　五味（三分）
王左　中土衰败，腹胀如臌，症属难挽，商培土抑木制水，以尽人事。
生冬术（一两）　茯苓（一两）　车前子（炒，五钱）　肉桂（八分）　瓜皮　即冬瓜皮代水
尤　膨胀。
党参（一两二钱）　生茅术（二钱）　生冬术（二两）　炙草炭（一分）　莱菔子（炒，一钱）　泽泻（二钱）　枳壳（炒，三分）　小茴香（七分）　黑山栀（八分）　煨草果（六分）　木瓜（二钱）　陈皮（一钱）　肉桂（五分）　苓皮（一两）　苏梗（三钱）　生熟砂仁（四分）　白芍（炒，三钱）　丹皮（一钱）　当归（三钱）
另用大麦柴（一两），灯心（一钱），赤豆（二两），煎汤代水。
清晨服方　洋参（二钱）　通草（三钱）　车前子（五钱）　葫芦巴（炒，二钱）
另用向阳东壁土煎汤，去土煎药，送肾气丸三钱。
又　拟补火生土，以止泄。
党参（一两）　冬术（炒，二两）　炙草炭（一分）　肉桂（三分）　车前子（二钱）　白芍（炒，三钱）　远志（炒，七分）　益智仁（八分）　神麴（炒，一钱）　肉果（煨，一钱）　山药（三钱）　煨木香（四分）
又　拟酸甘化阴，涩以固脱之法。
白芍（炒，三钱）　赤石脂（煅，三钱）　龙骨（煅，二钱）　诃子肉（煨，一钱）　炙草（三分）　五味子（六分）　御米壳（炙，二个）
蒲左　腹满跗肿，左弦右弱，纳减便溏，中虚之象。舌白滑，湿淫之征。拟用四苓以培土分消，但症非轻，不能节养，恐其加重。
茅术（三钱）　猪苓（一钱五分）　泽泻（一钱五分）　赤苓（三钱）　焦神麴（一钱）
刘左　攻痢丸散，无不伤中，腹虽少宽，两足肿胀未减，难保无上泛之虞。姑用小温中丸，每日服四钱，十剂后再商。
王左　上有表邪，咳而见血，下有湿浊，两足肿胀，邪不能解，湿不能利，恐成风水。
生苡米（一两五钱）　连皮赤苓（五钱）　滑石（五钱）　防风（一两）　荆芥（炒，一钱五分）　青桑枝皮（盐水炒，一钱五分）　通草（一钱五分）　车前子（三钱）
又　原方，加竹茹（一钱），茅针花（一钱）。
冯右　木侮土衰，气虚下陷，腹胀筋露，肌肉消瘦，脉细弦劲，症势重险。拟扶脾阳，兼以平木为治。
黄耆（元米炒）　冬术　陈皮（炒）　升麻　柴胡　洋参（炒）　白芍　炙草　腹皮　车前（盐水炒）　木香（煨）　草果仁　老苏梗
赵左　风水逆走肤腠，并夹面积，致成肿胀，惜乎日数已久，体虚难效耳。
通草（三钱）　车前（炒，一钱）　苏梗（一钱）　郁李仁（二钱）　东壁土（一两）　煎汤代水
又方　生茅术（一钱）　莱菔子（炒，一钱）　川朴（盐水炒，一钱）　苓皮（六钱）　陈皮（二钱）　腹皮（酒炒，二钱）　泽泻（炒，一钱）　神麴（一钱）　楂炭（二钱）　枳壳（八分）　防风（一钱五分）　紫苏（一钱）　姜皮（六分）
又　原方，加冬术（三钱）。
徐左　寒水侵脾，风邪入肺，以致喘咳为肿。
生茅术（二钱）　赤苓（八钱）　泽泻（一钱五分）　猪苓（一钱五分）　车前（盐水炒，五钱）　通草（三钱）　紫苏（一钱）　郁李仁（一钱）　防风（一钱）　加东壁土（一两）
杨左　能食不运，胀起中宫，便时腹痛。且先健运脾土。
神麴（一钱五分）　麦芽（三钱）　枳壳（炒，三钱）　楂肉（炒，三钱）　焦茅术（七分）
蔡左　中气不运，腹为肿胀，便溏不为稍宽，六脉细涩，症属棘手。
生茅术（一钱五分）　生冬术（二钱）　川朴（一钱）　枳壳（六分）　苓皮（四钱）　通草（二钱）　滑石（三钱）　陈皮（一钱五分）　草果（五分）　车前（三钱）　神麴（一钱）　腹皮（一钱）
又　甘遂（二两）　大戟（二两）　芫花（二两）　芦巴（四两）　为末醋调敷
邵左　膀胱无司化之权，小水不从水而出，渍于下而泛及中焦，腹为之渐满，脉至三五不调，细涩无神，阳气之衰，不待言矣。所投补中与八味，颇觉相宜，但水势横逆，惟恐后不济事，兹且开通膀胱之水，能得顺趋而下，急则治标之法，拟方候酌。
生茅术　茯苓　猪苓　泽泻　肉桂　陈皮　腹皮　苏梗　赤豆　麦芒　椒目
又　两投分水，小溲数而短赤，昨又发热恶寒。此是暑风外袭于表，宜兼疏解。
香薷（一钱）　通草（三钱）　滑石（三钱）　车前（炒，五钱）　王不留行（三钱）　东壁土（一两）
又　原方，加党参（五钱）。
又　生茅术（二钱）　茯苓（一两）　泽泻（二钱）　肉桂（四分）　熟附（五分）　冬术（一两）　滑石（三钱）　枳壳（四分）　桂枝（五分）　党参（一两）　赤豆（六钱）　磨沉香（三分）
又　属屡投分泄，而小水不去，不独膀胱不能化，而且肾气亦不开合。商滋肾法，以通关节。
黄柏（炒，一钱）　知母（盐水炒，一钱）　肉桂（五分）　茯苓（一两）　此方先服
晚，服济生肾气丸（四钱）。
夏左　风为六气之长，善行而数变，肤腠不密，著之则遍体浮肿。法当疏泄手太阳之经。
蝉蜕（十只）　地骨皮（三钱）　桑白皮（二钱）　苓皮（五钱）　姜皮（六钱）　陈皮（二钱）　防风（一钱）　荆芥（一钱）　加杨树嫩头（五钱）
蒋左　肝脾二伤，湿郁化热。拟中满分消法，但病势极重，不可轻视。
冬术（炒，六钱）　川朴（姜炒，一钱）　腹皮（炒，三钱）　神麴（炒，一钱）　陈皮（二钱）　玉金（七分）　麦冬（一钱五分）　泽泻（一钱）　乾姜（四分）　川连（三分）　官桂（七分）　黄芩（二钱）　灯心（一团）
又　原方，加赤苓（三钱）。
倪左　土衰湿聚，外发疡疮，内为肿胀。拟建中分导。
白术（炒，六钱）　茅术（炒，一钱五分）　赤苓（三钱）　陈皮（一钱）　荆芥（二钱）　穀芽（三钱）　苏梗（一钱）　腹皮（一钱）　银花（二钱）　苡米（二钱）　车前（三钱）　川朴（四分）
蒋左　风湿郁于肤腠，遍身浮肿。宜先开泄肺气。
桑皮　防风　苓皮　陈皮　荆芥　姜皮　腹皮　加皮
薛左　酒湿伤中，脾败成臌，医药难效。
冬术　腹皮　川朴　砂仁壳　陈皮　苓皮
杨左　肿从下起，浊湿居多。湿之所以为患者，由土衰不能胜湿，膀胱不能司化。
茯苓（一两）　肉桂（三分）　小茴香（一钱）　黑牵牛（二钱）　车前子（二钱）　通草（一钱）　加绿色头鸭脚（一双）
又　肿势渐减，药不外温通膀胱，培土胜湿。
原方，加防己（一钱）。
潘左　腹满中空，两足肿胀，便溏溲短。脾土大伤，症非轻视。
冬术（五钱）　腹皮（炒，三钱）　川朴（一钱）　枳壳（五分）　陈皮（一钱五分）　苓皮（四钱）　车前子（炒，三钱）　香附（一钱）　滑石（三钱）　香茹（八分）　砂仁壳（三分）
虞左　中脘胀满，按之坚硬，舌底红而苔黄，口渴，脉至关，独见弦洪而大。经云：诸胀腹大皆属于火，又云：下则胀已，此其似乎。
川连（四分）　槟榔（一钱）　枳壳（炒，一钱）　瓜蒌仁（三钱）　腹皮（炒，三钱）　焦楂（三钱）　山栀（六分）　黄芩（八钱）　半夏（二钱）　乾姜（二分）　礞石滚痰丸（三钱）　清晨服
又　投泄热下降之剂而有应效，仍宗前法，佐以扶正。
川连　陈皮　枳壳　神麴　腹皮　楂炭　猪苓　黄芩　半夏　乾姜　川朴　冬术　泽泻　知母　赤苓　炙草　泽兰
小温中丸（四钱），用洋参（一钱），冬术（二钱），煎汤送下。
某　六脉沉细如丝，阳衰极矣，火不生土，土不生金，金寒水冷，脏无阴，司化失职，小水因而短少，水无去路，蓄于中而腹满，注于下而足肿，泛于上而喘急。除金匮肾气丸，其他皆非对症，惜乎晚矣。
肾气丸（三钱），人参（五分）煎汤送下。
过左　大疟初愈，复受寒湿，以致足肿便溏。宜培土分利为主。
赤苓　猪苓　泽泻　茅术　神麴　苡米　陈皮　麦芽
杨左　脏寒生病，脘如抱瓮。议与助阳一法治之。
熟附（一钱）　生姜（二）　桂枝皮（六分）　焦白术（二）　广皮（一钱）　苓皮（炒，二钱）
周左　中虚发胀，便溏而不为少宽，身热脉来细数。症属棘手，药难见效。
六神散，去扁豆，加神麴（炒）、柴胡、白芍、山栀（炒）、腹皮（炒）、车前子。
某　眼泡浮胀，两足亦胀，胸腹满闷。此饮食饥饱失宜，脾胃气滞不运。拟用胃苓汤主之。
川朴　腹皮　茅术　猪苓　泽泻　陈皮　炙草　苏梗　姜皮　苓皮　莱菔子
邱左　考之腹胀一门，便泄而腹胀不减者，重症也。今痛泄月馀，而腹日肿胀，脉又见软弱，面带青色，此乃木侮土衰之象。
凤党（八钱）　冬术（五钱）　连皮茯苓（六钱）　神麴（炒，一钱）　广皮（一钱）　炙草（一分）　菔子（一钱五分）　白芍（三钱）　肉桂（五分）　腹皮（二钱）　川朴（去皮，五分）　车前子（一钱）
宋左　脾肺气滞，遍身浮肿，时重时轻，以疏理气机，兼培土，能避风寒，节饮食，自然渐愈。
腹皮　苓皮　桑皮　广皮　姜皮　川通　焦苍术　焦麦芽
殷左　脉至弦数，左关尺沉分有力，睾丸阴茎微肿，胸腹不宽，去年曾患囊痈出脓，乃湿热闭结下焦而成。今脉象见症如此，湿热乘虚注于中下二焦，不生外疡，恐有腹胀之虑。拟用淡渗分泄、理气法。
连翘　广皮　苏梗　灯心　广木香
管左　两足浮肿，按之如泥，面黄无神，脉软少力。乃脾土衰弱，寒水将有及中上之势。
茅术　赤苓　泽泻　香附　焦曲　穀芽
殷童　夹食夹风夹湿，面目胸腹肢体无处不肿。拟用胃苓合投。
苓皮　川朴　茅术　焦曲　山楂　防风　姜皮　灯心
吴左　脉来左弦右弱，中虚腹泻。此土衰木侮之象。
茅术（土炒）　广皮（炒）　腹皮（炒）　炒丹皮　炒苓皮　炒车前子　炒姜皮　宣木瓜　焦麦芽　麦柴（一两）
宋　脾气运行失职，痰积交凝，脘右肋下，症如拳大。本当培土温中，缓图自效，而误用攻伐，以致彻散成臌，诸症迭出，而成棘手。兹先培中土治之。
冬术　焦穀芽　苓皮（炒）　腹皮（炒）　白芍（炒）　大麦柴　煎代水
蒋左　疟后胸腹胀满，先从足起，自下而上，湿热居多。但汗出如雨，舌无苔而光，不独土衰，而卫外之阳，守中之阴，俱虚矣。用药宜乎和平为当。
苓皮　广皮　鲜地骨皮　鲜冬瓜皮　炒苡米　生熟砂仁　生熟车前　浮麦（炒）　白芍（炒）
张左　风湿热于肺胃，遍身肿胀，两足尤甚，色红而热。拟与疏表理气泄热。
香茹　防风　荆芥　桑皮　苓皮　广皮　腹皮　姜皮　楂炭　泽泻　黄芩　车前　炒焦曲　大麦柴　代水
又　原方，去黄芩、桑皮，加茅术。
周右　大小便不利，胸腹四肢肿胀，重症也。开之，泄之。
瓜蒌仁　焦枳实　杜苏子　杏仁　葶苈子　菔子　腹皮　苓皮　车前（炒）
又　通身肿胀退去八九，纳穀后胸腹攻撑，脾气未能健运。兼以培土。
茅术　焦曲　砂仁　穀芽（炒）　苓皮　白术（炒）　车前子
杨右　腹大而软，脉来滞细，面不浮，足不肿。此气郁成臌。
香附（三钱）　苓皮（四钱）　腹皮（炒，三钱）　陈香圆皮（五分）　砂仁壳（三钱）　旧鼓皮（炙存性，二钱）
又　腹能少宽，加味再进。
原方，加细青皮（一钱），大麦柴（五钱），煎代。
又　上不见咳，面不见浮，非风也。足不见肿，小溲通利，非湿也。腹大如箕，按之外软内实，便溏日来两次，脉不迟亦不数，亦非寒，亦非火。细细参之，似属气郁，前投理气，初若有效，既又不应。改投培土行瘀，再探之。
焦白术　楂炭　红花　丹参　丹皮　香附　焦曲　车前子　腹皮　桃仁　葫芦巴　以上分量均以三钱
又　投理气行瘀，俱不应效，改投锁补兼施。
党参（炒，四钱）　莱菔（三钱）　焦曲（二钱）　香附（三钱）　腹皮（三钱）　广皮（二钱）　木香（四分）　沉香（五分）　降香（一钱）
又　不喘不咳，病不在表，亦不在上。腹不痛，大便溏，亦非实结。开鬼门，洁净腑，俱用不著。脉不迟数，口不渴，不怯寒，大热大寒之品，亦不合。足不肿，小水长，分利去湿之品，亦不合。按之软，其为气滞，十有八九。余方不过如此，或欲速，再请明眼酌治之。
原方，加苓皮（四钱），茧壳（三个）。
此症起于产后，年久不愈，至小产后大投行瘀而愈。
张左　湿热蕴于中焦，面目见黄，胸腹为胀。茵陈五苓散主之。
茵陈（八钱）　生苡米（三钱）　生茅术（三钱）　赤苓（六钱）　猪苓（一钱五分）　泽泻（一钱五分）　黑栀（一钱）　腹皮（三钱）　广皮（一钱五分）　黄柏（八分）
某左　土衰湿胜，郁久防成中满，面色萎黄，纳食作胀，两足至晚浮肿，或呕或泻，都是脾胃两伤之据。
茅术（炒）　焦白术　焦曲　焦楂　远志　茯苓　泽泻　砂仁　广木香
潘右　腹满中空，两足浮肿，便溏溲短。脾土已伤，症非轻浅。
邵左　风热散走，遍身作痛。此外内两兼，先为分解。
洋参（一钱）　荆芥（一钱）　防风　茯苓（一钱）　甘草（一钱）　枳壳（一钱）　桔梗（一钱）　柴胡（八分）　川芎（一钱）　银花（五钱）　前胡　羌独活（各一钱）　牛蒡子（二钱）
孔左　六脉沉细，食后中脘胀闷不适，脾胃阳衰也。
炮姜（一钱）　远志（五分）　益智仁（八分）　焦白术（二钱）　党参（三钱）　制半夏（二钱）　官桂（三分）　五穀虫（一钱）　鸡金（一钱）

衄血  ***************************
邹左　脉大而数，左甚于右，鼻衄成碗而色鲜。此炎暑熏蒸，肝阳上逼，肺金受灼，而血妄行也。
麦冬（一钱五分）　夏枯草（一钱）　元参（二钱）　丹皮（一钱五分）　鲜生地（四钱）　竹茹（四分）　茅针花（一钱）　京墨汁（五匙）
廉右　质本阴亏，内热鼻衄。拟四阴煎，肺肾同治。
北沙参（三钱）　生地（四钱）　山药（炒，二钱）　扁豆（二钱）　砂仁（四分）　丹皮（炒，一钱）　川斛（三钱）　焦穀芽（二钱）
李左　鼻衄，脉至右寸关独大，此火浮于肺。
黄芩（二钱）　白及（一钱五分）　麦冬（一钱）　竹茹（炒，五分）
钱童　鼻衄已久，宜清宜折。
猪苓（二钱）　白及（一钱五分）　茶叶子（五分）
某左　鼻衄头痛，风热上行。
猪苓（二钱）　白及（一钱五分）　川芎（一钱）　白芷（八分）
秦右　脉数，内热鼻衄，此阴虚火浮。
生地（四钱）　丹皮（炒，一钱）　元参（一钱）　麦冬（一钱）　北沙参（三钱）
陈右　血不归经，逆行于上，而时见鼻衄，脉至弦数甚于左寸关。宜清养肝阴为先。
北沙参（三钱）　麦冬（一钱五分）　石斛（二钱）　知母（一钱）　牛膝（一钱五分）　女贞子（一钱五分）　地骨皮（一钱）
又　原方，加大生地（五钱），去元参、知母。

失音  ***************************
某左　色脉无力而音不扬，更兼咽喉不时而痛，喜吃甘温则适。此系风寒束缚，肺气窒塞。
叭杏，饭上蒸热，捣如胶。另用肉桂末（二钱），以桂和匀，捣。将白蜜拌和匀如指面大。每用薄绵一层包药一粒含于口内，将汁咽之，日含二三次，夜亦可含卧。另用蜜陈皮（二三），泡汤代水。
又　桔梗　生熟草　生熟诃子肉　蝉蜕　灯心　香椿豆（如无，竹膜三分代之）
又　鸡子（一枚，置碗中打如糊）　白糖霜（三钱）
上，将滚豆腐浆一碗，清晨冲服。
某　寒束热伏，金实不鸣。
杏仁（二钱）　桔梗（一钱）　枳壳（炒，六分）　半夏（一钱）　蝉衣（七分）　苏叶（八分）　陈皮（一钱）　姜（一）
沉左　六脉数大，甚于两关，肝阳胃火炽甚，上灼肺金为咳而声音不扬，大便难涩者。肺与大肠相为表里，清金制阳，必须育阴。
洋参　麦冬　川贝　蝉衣　生地　芦根　鲜百合　燕窝　枇杷叶　三味煎汤代水
又　火之旺者，水必亏，六脉数象不减。方不外乎清金保肺，壮水制阳。
洋参（八钱）　麦冬（三钱）　川贝（四钱）　生地（一两）　丹皮（一钱五分）　扁豆（五钱）　通草（一钱）　沙苑（三钱）　甘蔗皮（一两）　枇杷叶（三钱）
吴左　气弱音雌。
升麻（三分）　柴胡（三分）　党参（三钱）　冬术（炒，三钱）　当归（二钱）　陈皮（一钱）　黄耆（三钱）　通草（一钱）　半夏（一钱）　杏仁（一钱五分）　炙草（四分）　诃子肉（一钱）　香椿芽（一钱）　蝉衣（四只）
某右　久咳音雌，色脉无伤，金实不鸣也。
半夏（一钱）　叭杏（连皮，二钱）　蝉衣（一钱）　桔梗（一钱）　诃子（生炒，一钱）　紫苏（五分）　薄荷（五分）　通草（一钱）
某　脉至滑大，甚于右寸关，久咳见血，音哑，肺伤极矣。
北沙参（四钱）　玉竹（炒，三钱）　麦冬（一钱）　紫菀（八分）　扁豆（三钱）　苡米（三钱）　白及（一钱五分）　通草（六分）　川贝（一钱五分）　百药煎（炒，一钱）　百合（一两）　蝉衣（四）　月石（一钱）　紫降香（一钱）
此三味加前方中先服三剂
诸左　咽痛音雌，由咳而起，六脉沉迟。少阴太阴同治。
熟地（八钱）　麻黄（四分）　杏仁（二钱）　生草（一钱）
王左　久咳声音不扬，而咽喉作痛，饮食不贪，脉至细数，右寸关软大。人之声音，发乎肾而出乎肺。肺肾两亏则音雌，水亏于下则阳越于上为咽痛。肾为肺子，虚则盗气于母，脾土日亏，则饮食不化精血而化痰涎。脉症合参，无非脾肺肾损伤之象，幸而便犹未溏。但将交夏令，内有虚阳，外有炎蒸，已伤之金，欲其不燥，不外乎制阳壮水，保金醒胃，理脾为上。
熟地（一两）　山药（炒，五钱）　丹皮（一钱五分）　萸肉（二钱）　泽泻（一钱五分）　茯苓（二钱）　五味（十粒）　麦冬（一钱）
又　沙参（五钱）　扁豆（一两）　建莲（一两）　芡实（炒，一两）　通草（四分）　诃子（生熟，一钱）　川贝（二钱）　蝉衣（四）　竹膜（五分）
上方，培土生金无碍乎脾胃，发声而不耗气，消痰不至于涸液伤阴。间日服之，可也。
檀香百合（一两）　元米（二两）　官燕（一钱）
上三味，煮烂，清晨加冰糖食之，以代朝粥。又，滚豆腐浆一饭碗，另将鸡子一个调稠，加冰糖冲匀，食之代点心。猪肺一具洗净，苡米一两，入罐煮烂，作菜。
吴左　久咳音雌，咽痛纳减，不能仰卧，六脉细涩，面色萎黄。种种见症，都是损怯，气血就偏之象。拟大补元煎治之。
党参（五钱）　熟地（八钱）　杜仲（三钱）　山药（一两）　萸肉（三钱）　当归（二钱）　杞子（三钱）　白芍（一钱五分）　炙草（七分）　五味（三分）　青果（一枚）
王左　久咳失音，右脉细弱。拟六君以培土生金，失治于前，见功甚难。
六君子，加黄耆、当归、五味、诃子。
杨　咳嗽声音不扬，右寸关独浮大有力，邪未透达。此症忌用人参，屡屡告戒，何以即忘。
杏仁（二钱）　桔梗（一钱）　荆芥（一钱）　前胡（一钱）　苏子（一钱）　玉竹（四钱）　白薇（一钱）　蝉衣（四只）
周左　金破不鸣，责在肺肾。
熟地（八钱）　当归（二钱）　半夏（一钱）　陈皮（一钱）　茯苓（一钱）　炙草（六分）　桔梗（一钱）　元参（一钱）　薄荷（四分）　紫苏（五分）　蝉衣（四）
蒋左　音雌咽痛，脉弱而尺浮露。此水亏火浮，肺金受灼，损症之萌也。芩、连、知、柏，切勿杂投，有伤生生之气，变症蜂起，不可不虑。
桔梗（一钱）　甘草（一钱）　元参（三钱）　川贝（一钱）　金银花（一钱）　灯心（五尺）
煎好去渣，将鸡子白（一枚）搅匀，服。
接方　生地（一两）　山药（炒，三钱）　丹皮（炒，一钱）　萸肉（二钱）　茯苓（一钱）　元参（二钱）　麦冬（一钱）　甘草（一钱）　银花（一钱）　青果（二）
吴左　久咳失音，脉软无力，咳甚则吐。宜温培肺胃之气。
黄耆（蜜炙，三钱）　冬术（炒，三钱）　紫菀（一钱）　当归（一钱五分）　橘饼　元米煎代水
刘左　人之声音，发于肾而出于肺。今声音不扬，脉来细软，良由肺气不通，肾气衰弱耳。
熟地（一两）　党参（三钱）　冬术（炒，三钱）　生熟诃子（一钱）　炙草（四分）　桔梗（一钱）　百合（一钱）　蝉衣（四个）　香椿头（二钱）
每日清晨，鸡子冲豆腐浆，服。
吴左　音哑便溏，脉细脱形，药难应效。
黄耆（元米炒，六钱）　五味（炒，八分）　党参（炒，三钱）　桔梗（一钱）　生熟诃子（各一钱）　冬术（三钱）　炙草（七分）　冬花（三分）　百合（四钱）
杨左　金虚则声音不扬，土衰则纳穀日减。议培土生金法。
黄耆（蜜炙，六钱）　生熟诃子（一钱）　冬花（蜜炙，三钱）　炙草（六分）　扁豆（炒，二钱）　蝉衣（四只）　猪肺清汤煎药
王右　音哑咽痛，右脉软弱，左细数，此水亏于下，火浮于上，肺金受烁，恐成损怯。
生熟地（一两六钱）　桔梗（一钱）　苡米（四钱）　生熟甘草（一钱五分）　大贝（一钱五分）　北参（三钱）　鸡子白（一个，调稠冲服）
又　薄荷（一钱）　百草霜（一钱）　桔梗（一钱）　霜梅（炙，一钱）　贝母（三钱）　灯心灰（一钱）　甘草（一钱）
上，为末，用白蜜（二两）调匀，不时食服。
沉左　当育阴以制阳。
桔梗（二钱）　甘草（一钱）　薄荷（一钱）　蝉衣（四只）　元参（四钱）　银花（三钱）　川贝（三钱）　射干（一钱五分）　黄芩（一钱）　川连（三分）　芦根（三钱）　灯心（五尺）
王左　脉至软弱，腿膝痠疼，久咳不已，声音不扬。此禀质不足，而寒湿浸里。
防己（二钱）　黄耆（蜜炙，六钱）　川七（三钱）　赤苓（三钱）　白术（炒，三钱）　苡米（炒，一两）　杜仲（姜汁炒，八钱）　冬花（蜜炙，三钱）　当归（二钱）　桑皮（蜜炙，二钱）
陈左　六脉浮数，左尺为甚，音雌咽痛。症属水亏于下，阳浮于上，肺金受灼。拟生脉六味，兼育肺肾之阴。
洋参（三钱）　蝉衣（一钱）　麦冬（一钱）　五味（五分）　生熟地（各八钱）　怀药（一两）　丹皮（一钱五分）　萸肉（二钱）　茯苓（一钱五分）　泽泻（一钱）　诃子（一钱）　元参（一钱五分）　凤凰衣（五个）　青果（二）　灯心（五尺）　竹膜（四分）　元稻根须（三钱）
蒋　金为水母，肾为肺子，久咳者无不伤乎子，则肾水因而亏矣。脉见浮数，喉舌乾燥，岂非肾阴肺液两亏乎？且声音者，发乎肾而出乎肺。肺肾两亏，当此时令风热之际，未勉又触时邪，声音骤哑。此虚中夹邪之症，育阴清肺之中，稍兼疏解之品。
北沙参　麦冬　生地　薄荷叶　蝉衣　牛蒡子　竹膜　鸡子白衣（四个）
盛左　久咳而至咽哑，便溏，脉细数。上中下三焦俱损。
洋参（三钱）　黄耆（三钱）　熟地（六钱）　怀药（三钱）　丹皮（一钱）　冬术（一钱五分）　萸肉（二钱）　北沙参（三钱）　神麴（一钱）　白芍（炒，一钱五分）　诃子（炒，一钱）　五味（三分）
周　中气不足，肺肾两亏。先理中气。
柴胡　党参　当归　升麻　黄耆　炙草　冬术　茯苓　蝉衣　香椿豆芽　生熟诃子肉

肺痿  ***************************
章右　脉来弦数，左甚于右，左胁下痛，继已咳吐，红浊痰涎，似脓非脓，似血非血。此肝郁化火，灼肺成痿，兼感时邪，为头痛发热，势非轻浅。
天冬（三钱）　川贝（三钱）　郁金（四分）　知母（一钱五分）　红花（三分）　瓜蒌皮（一钱）　骨皮（二钱）　香附（二钱）　桑枝皮（盐水炒，一钱）　紫菀（一钱）　扁豆（三钱）　橘红（一钱）　炒荆芥（一钱）
宿左　经云：五脏六腑皆能令人咳逆。今左关独大，独弦，独数，此肝阳有馀。木旺则土衰，湿浊不化，蕴于胃底，鼻秽气升，随肝火上炎，肺金烁消，焉得不咳而为痿乎？
紫菀（一钱）　羚羊（八分）　檀香（一钱）　白芍（炒，一钱）　玉竹（炒，一两）　川贝（一钱五分）　桔梗（一钱）　苡米（炒，八钱）　天冬（一钱）　丹皮（一钱）　沙参（八钱）　玉金（七分）　百合（六钱）　紫降香（一钱）
复诊　原方，加生地（六钱），去紫菀、羚羊。
潘左　左关弦数，右寸无力，咳吐秽痰，似脓似血，右乳肋骨隐隐疼痛，每咳汗必淋漓，木火上炎，肺金受灼。急宜壮水制阳，清金保肺为主。
沙参（五钱）　天冬（一钱五分）　白及（三钱）　白芍（三钱）　生地（一两）　苡米（八钱）　黄耆（八钱）　紫菀（一钱）　玉竹（七分）　元米（一撮）
某　痈为实而痿为虚，实症脉必数而大，面必红，气必粗，咳必重，痰必浓，痛必甚，可清可攻可消，日久亦必兼补托。今面色黧黑，唇舌刮白而滑，痰虽秽而清，胸虽痛而不甚，脉虽数而无力，此先伤脾土，土伤则湿郁，化热熏蒸，肝气亦伤，而成痿症。痿与痈，一虚一实，宜先辨确。治痿，当以培土补肺为主，兼治清理湿热为佐。
黄耆（四钱）　沙参（三钱）　苡米（一两）　冬术（二钱）　桑皮（一钱）　天冬（一钱）　川贝（一钱五分）　黄芩（八分）　百合（三钱）
许右　久咳见红，右乳之上，隐隐作痛，形瘦面黄，饮食渐渐减少。此系风寒伤肺，劳倦伤脾，将成肺痿。先以补土生金法。
黄耆（六钱）　当归（炒炭，三钱）　苡米（炒，八钱）　桔梗（六分）　冬术（二钱）　白及（二钱）　丝瓜子（二钱）　川贝（一钱五分）　百合（五钱）
某右　酒客中虚，胃家湿郁化火，秽浊之气，时时熏蒸，肺脏受灼，能不频频咳嗽，似乎肺痈，其实非也，乃肺胃两伤之重恙。清肺适足以碍胃，补土可以生金，胃开便固，方可转机。
洋参（一钱）　扁豆（三钱）　冬术（三钱）　玉竹（四钱）　桔梗（一钱）　白及（二钱）　神麴（八分）　茯苓（二钱）　冬花（三钱）　檀降香（各一钱）　百合
黄左　脉至滑数，时歇止，咳甚则呕，有汗而热不退。此系风温感于肺胃，防成肺痿。
白薇（一钱）　川贝（二钱）　沙参（四钱）　天冬（一钱）　桔梗（一钱）　橘红（一钱）　冬花（三钱）　紫菀（一钱）　百合（五钱）　玉竹（四钱）　枇杷叶（刷去毛，二钱）
徐左　咳吐臭痰，六脉细弱。当补气血，兼以芳香悦脾。勿徒事于寒凉攻伐。
洋参（一钱）　茯苓（二钱）　黄耆（六钱）　冬术（二钱）　炙草（五分）　苡米（炒，五钱）　川贝（二钱）　当归（炒，一钱）　檀降香（各五分）
某左　脉迟无力，咳嗽哕恶阳痿，肺胃肾三经病也。
熟地（八钱）　制半夏（一钱五分）　砂仁（炒，八分）　甘杞子（三钱）　杜仲（四钱）　巴戟（三钱）　锁阳（三钱）　桃肉（三个）

哮喘  ***************************
潘左　右寸浮紧，此肺经著寒。
制半夏（一钱五分）　猪牙皂（一寸）　炙草（五分）　姜（一）
此方，发时可服二三剂。
丸方　杏仁（四两）　苏子（二两）　款冬花（三两）　炼蜜为丸
范右　开药非久服之品。
黄耆（四钱）　冬术（二钱）　陈皮（一钱）　党参（三钱）　升麻（三分）　柴胡（三分）　当归（二钱）　炙草　半夏（一钱）　生熟诃子（一钱）　姜（三）
又　麻黄（蜜炙，三分）　淡乾姜（三分）　五味
姜、五味和捣，炒半夏（一钱）。　服补药三剂，间服此方一剂。
吴左　久哮时发时止，甚则带血脘痛且呕。不特肺有伏邪，且伤及胃矣。先理新感，续商搜逐。
杏仁（二钱）　前胡（一钱）　荆芥炭（一钱）　生熟砂仁（一钱）　陈皮（一钱）　苏子（炒，一钱）　延胡（炒，一钱）　半夏（炒，一钱）　百部（蜜炙，三钱）　桃仁（一钱）
陈左　久哮，纳减气逆，肩臂作痛，六脉细弱。肺家虽有伏寒，然体虚已甚，燥烈温散之药，未便擅投。拟与气血兼培，以救其本。
黄耆（四钱）　甘草（五分）　半夏（炒，一钱）　冬术（三钱）　当归（二钱）　冬花（三钱）　杜仲（二枚）　核桃肉（二）
接方　党参（三钱）　茯苓（一钱五分）　陈皮（一钱）　冬术（炒，三钱）　炙草（六分）　百部（三钱）　冬花（三钱）　半夏（炒，一钱）　当归（一钱五分）　橘饼（二钱）
葛右　肺有伏寒，咳喘频发，肝家血滞，经行发热，乳腰并痛。
桃仁（四两）　叭杏（蒸熟炒，四两）　款冬花（蜜炒，四两）　杜仲（五两）　百合（四两）　苏子（炒，三两）　半夏（三两）　香附（姜炒，四两）　丹参（四两）
上药，为末，大枣、生姜同煮，取枣肉和药杵匀，作丸，如弹子大。每服五丸，橘饼汤下。
金左　寒邪伏肺，交春则喘嗽频发。宗先贤调补脾肺，发时疏散逐邪。
党参（炒，三钱）　茯苓（一钱）　炙草（三分）　冬术（炒，一钱）　半夏（炒，一钱五分）　陈皮（一钱）　姜（一）
又　苏子（一钱五分）　莱菔子（炒，一钱）　白芥子（炒，一钱）　半夏（一钱）　杏仁（二钱）　香附（一钱）　荆芥（一钱）　前胡（一钱）　党参（二钱）　姜（一）　桑叶（二片）　此方发时服之
王左　寒痰入于肺络。
半夏（炒，一钱）　叭杏（二钱）　莱菔子（炒，二钱）　苏子（炒，一钱）　芥子（炒，一钱）
姚右　元海气泛，入夜喘急，形寒畏冷，夏袭重裘。
黄耆（炙，三钱）　熟地（三钱）　萸肉（一钱五分）　山药（二钱）　磁石（煅，三钱）　合桃（二）　补骨脂（一钱）　巴戟（一钱）
又　汗多畏寒，都是阳虚。
黄耆（炙，六钱）　桂枝（三分）　白芍（一钱）　炙草（四分）　五味（十）　青盐（三分）
蒋左　胸痞气短，由遗泄伤肾，摄纳无权，法当补塞，况六脉如此之虚而无神，断不可再以开泄。
党参（五钱）　熟地（一两）　五味（五分）　杞子（三钱）　补骨脂（盐水炒，一钱）　当归（二钱）　桃肉（三）
某　右寸关滑大，左三部细软，行动数武则喘。细细合参，肺气之不降不肃，未必无邪，肾气之不摄不纳，总因痔血过多，损及肾真也。
熟地（砂仁炙，一两）　当归（二钱）　炙草（四分）　党参（四钱）　苏子（一钱）　远志（七分）　茯神（二钱）　杏仁（三钱）　怀膝（三钱）　补骨脂（一钱）　桃肉（一）
王左　风寒劳碌，外感内伤，无不兼温肺理气以治喘，纳气养营以治内伤。
杏仁（二钱）　半夏（一钱）　茯苓（一钱五分）　陈皮（一钱）　砂仁（炒，八分）　熟地（一两）　当归（一钱）　杜仲（四钱）　续断（二钱）　牛膝（二钱）　补骨脂（炭，五分）　马兜铃（炙，一钱）　桃肉（一个）
汪左　去年病后失调，今动则气喘，目视模糊，六脉细涩。精气俱亏，当摄纳为主，兼调营卫。
熟地（八钱）　当归（一钱）　炙草（六分）　党参（三钱）　杞子（三钱）　五味（七）　桃肉（连膈塍，三枚）

气  ***************************
王右　气火上升，挟痰阻咽喉为之吞吐不利，右关滑大。法宜清降。
苏子（一钱五分）　莱菔子（一钱）　白芥子（一钱）　茯苓　川郁金（七分）　枇杷叶（去毛，二钱）　荸荠（四）　灯心（一丈）
侯左　脉至滑数而甚于左，舌苔白腻，胸膈满闷，气逆则咳。此系湿郁中焦，肝阳因此不能疏泄，宗气有馀便是火。立方兼淡以渗湿。
黑山栀（一钱）　川郁金（一钱）　制半夏（一钱五分）　陈皮（一钱五分）　苡米（三钱）　茯苓（二钱）　木香汁（冲，五匕）
许左　肺气窒塞，失其右降之令。
生熟砂仁（八分）　陈皮（一钱五分）　半夏（一钱五分）　瓜蒌仁（二钱）　通草（一钱）　薤白（二钱）　苏子（炒，一钱）
某　腑气以通为补。
洋参（三钱）　枳实（一钱）　半夏（二钱）　陈皮（一钱五分）　生熟砂仁（一钱）　淡吴萸（三分）　川连（三分）　芦根（六钱）　竹茹（一钱）　生姜
蒋右　肝胃之气，有升无降。
苏梗（三钱）　香附（炒，二钱）　丹参（三钱）　茯苓（二钱）　山栀（五分）　青皮（八分）　大麦仁（炒，五钱）　降香（五分）
钮左　胃气逆行。
半夏（二钱）　全福花（三钱）　赭石（五钱）　茯苓（三钱）　炙草（五分）　党参（三钱）　补骨脂（盐水炒，一钱）　陈皮（盐水炒，一钱）　桃肉（一个）
某　肺气窒塞，清不升，浊不降。
升麻（三分）　柴胡（三分）　桔梗（六分）　枳壳（炒，七分）　党参（三钱）　黄耆（三钱）　冬术（一钱五分）　当归（二钱）　苡米（二钱）　炙草（四分）　紫苏（五分）　生姜
王右　肺气不降，胃气逆行，肝气郁而不宣，自中脘至咽喉痞塞，纳穀难阻。拟与嘉禾法。
洋参（三钱）　枳壳（一钱）　川连（四钱）　乾姜（三分）　半夏（一钱五分）　桔梗（一钱）　陈皮（一钱五分）　赭石（四钱）　覆花（二钱）　苏子（一钱五分）　砂仁（一钱）　沉香汁（三分）　枇杷叶（去毛，三钱）　姜（二）
蒋左　肺气窒塞。
桔梗（一钱）　紫苏（一钱）　白芷（一钱）　生姜（一）
李左　气结于咽，失于宣降。
苏子（炒，一钱五分）　半夏（一钱）　茯苓（一钱五分）　前胡（一钱）　竹叶（一钱）　枇杷叶（一钱）
汪左　胸中气机窒塞。
通草　蔻仁　大麦仁　半夏　桔梗　枳壳　苏梗　陈皮
成左　水郁气滞，用二贤散主治。
陈皮（盐水炒，四钱）　炙草炭（一两）
上药，磨末一钱许。清晨，白滚水调服一钱。
吴左　清气不升，浊气不降，以致中脘窒塞。
砂仁壳（三分）　枳壳（五分）　升麻（三分）　牛膝（炒，一钱）　冬术（三钱）　半夏（一钱）　檀降香（各一钱）　荷梗（五分）
季左　痰气窒塞。
陈皮（一钱）　桔梗（一钱）　苏子（一钱）　木香（三分）　半夏（炒，一钱）　茯苓（二钱）　炙草（六分）　砂仁（炒，六分）
陈左　中脘之右，板硬气逆于上则咽如阻，气下则心口如塞。此肺气失宣，胃气失降。
通草（炒，一钱）　苏子（炒，一钱五分）　沉香汁（三匕）　象贝（一钱）　瓜蒌仁（炒，三钱）　枳实（六分）　竹叶（十片）　莱菔子（炒，六分）　枇杷叶（炒，一钱五分）
复诊　原方，加全福花（三钱），洋参（一钱五分）。
张左　脘胀，大便三四日一行。肺气不降，即胃气之逆行也。
杏仁（去皮，三钱）　苏子（一钱五分）　陈皮（一钱）　茯苓（一钱）　砂仁（八分）　象贝（一钱五分）　大麦仁（炒，四钱）　檀降香（各五分）
又　杏仁（二钱）　苏子（炒，一钱五分）　陈皮（二钱）　党参（六钱）　枳实（一钱）　莱菔子（一钱五分）　瓜蒌仁（三钱）　大麦仁（炒，四钱）　槟榔汁（三匕）　五穀虫（二钱）
杨左　脉至左三部细弱，右三部弦数，面黄无神，发热无言定，气短似喘，不能偃卧，右半天府云门痛连胁肋。经曰：肺主布气，脾主运气，肾主纳气。兹以脉症合参，脾肺肾三经俱伤，失布失运失纳，而又挟邪，以致气机升降，失其常道。法宜调补之中，稍兼疏理。
半夏（一钱五分）　茯苓（二钱）　广皮（一钱）　炙草（四分）　洋参（二钱）　熟地（砂仁拌炒，五钱）　苏子（一钱）　前胡（一钱）　郁金（一钱）　青木香（八分）

脾胃  ***************************
诸左　纳少便溏，胸腹作胀，六脉细涩。纯乎脾失健运，中无砥柱，气血有伤。当培土为主。
冬术（三钱）　陈皮（一钱）　茯苓（二钱）　神麴（一钱）　麦芽（炒，二钱）　白芍（一钱）　砂仁（炒，八分）　穀芽（三钱）　车前（一钱五分）　葫芦巴（一钱五分）
周左　诊脉左弦右弱，腹满便溏，气逆不能下卧。一切见症，无非刚猛过投，以致伤脾伐胃，肝木乘虚来侮。偏寒偏热，偏补偏攻，皆非正治。议两和肝胃为治。
茯苓皮（炒，四钱）　大腹皮（炒，三钱）　白芍（炒，一钱）　焦穀芽（三钱）　苏梗（磨冲）
某左　早食则适，晚食则腹不宽。脾肾之阳衰弱，火不生土也。
益智仁　泡姜　菟丝子　远志　焦穀芽　焦神麴
俞左　不任苦寒者，中阳衰也。不受燥烈者，肾阴亏也。饮食不化气而化痰者，脾之健运无力。用五福饮，气血兼培，少佐流行之品。
党参（一钱五分）　熟地（三钱）　冬术（二钱）　陈皮（八分）　半夏（一钱）　丹参（一钱五分）　建莲（三钱）　大枣（二）
邓右　木郁土衰。
冬术（二钱）　陈皮（一钱）　神麴（炒，一钱）　茯苓（一钱）　生熟砂仁（四分）　香附（一钱五分）
周左　质本阴亏，宜培补肝肾。奈食稍多，胸腹撑胀作痛，胀得呕得嗳则适。兹滋腻之药，未免碍脾，且先芳香健运之剂，继当滋填肝肾为要。
冬术（四钱）　扁豆（三钱）　神麴（炒，一钱）　穀芽（五钱）　砂仁（炒，三分）　会皮（一钱）
严　食不能运，脾不健也。
冬术（三钱）　当归（一钱）　续断（三钱）　杜仲（四钱）　焦穀芽（二钱）　炙草（四分）　神麴（炒，一钱）
吴左　足膝无力，面黄无神，脉来软弱，劳伤脾土。
焦茅术（一钱）　焦白术（四钱）　杜仲（炒，八钱）　当归（二钱）　赤苓（三钱）　焦穀芽（三钱）　姜（一）　枣（一）
赵左　右关沉细，脾阳暗暗渐亏，当补中土。
冬术（三钱）　枸杞子（三钱）　远志（炒，一钱）　穀芽（四钱）　姜（二）　枣（二）
又　入暮目视无光，不独脾阳衰也。
焦冬术（四钱）　枸杞子（三钱）　远志（炒，一钱）　穀芽（四钱）　石决明（炒，五钱）　桂圆（五）　杜仲（三钱）　萤火虫
许左　脾阳不旺，失于健运。
冬术（二两）　山药（炒，三两）　泽泻（一两）　芡实（三两）　建莲（四两）　炙草（一两）　姜炭（一两）　焦锅巴（半张）
每日早晚，用黄糖调锅巴汤下。
胡右　脾阳衰弱，以致发黄，拟补火生土法。
冬术（炒，四钱）　陈皮（一钱五分）　远志（炒，一钱）　焦神麴（三钱）　穀芽（二钱）　姜（二）
张右　懒食嗜卧，脾气困乏。
白术（炒，二钱）　神麴（炒，一钱）　穀芽（三钱）　半夏（炒，一钱）　赤苓（二钱）　扁豆（炒，二钱）　会皮（八分）
徐左　饮食不运，食后作饱，脉沉细，不独脾气衰弱，水中之火亦衰。宜火生土。
远志（一钱）　冬术（炒，三钱）　姜炭（五分）　焦穀芽（三钱）　清晨桂附八味丸（三钱）
夏左　脉虚浮，右三部更甚。宜养其气，修其脾胃健旺，再商真阴之议。
绵耆（六钱）　当归（三钱）　洋参（一钱）　茯苓（一钱五分）　杜仲（盐水炒，四钱）　冬术（炒，三钱）　山药（炒，五钱）　炙草（四分）　陈皮（一钱）　穀芽（三钱）
蒋左　胸腹痞满，食入作胀，脾气失于健运故也。
冬术（炒，三钱）　枳壳（炒，五分）　神麴（炒，一钱）　穀芽（炒，三钱）　陈皮（一钱）　远志（八分）
邵左　至高之阳不振，痰浊阻于膻中，用离火照法，以消阴霾。
熟附（四分）　党参（五钱）　半夏（一钱）　桔梗（六分）　当归（二钱）　砂仁（炒，四分）　陈皮（一钱）　姜（一）
严左　中阳不旺，喜食面物，未免为滞。
党参（炒，六钱）　远志（炒，一钱）　楂肉（炒，二钱）　冬术（土炒，一两）　半夏（炒，一钱）　穀芽（炒，三钱）　陈皮（炒，一钱）　泡姜（一钱）
龚左　气分偏亏，脾土不健运。
黄耆（一钱）　当归（炒，三钱）　冬术（炒，四钱）　穀芽（炒，五钱）　神麴（炒，一钱）　陈皮（一钱）　姜（二）　枣（二）
吴右　痞结中宫，便溏脉弱。当以健运脾土为主。
焦白术（三钱）　焦神麴（一钱）　焦穀芽（三钱）　焦楂肉（一钱）　炙草（四分）　砂仁（四分）　官桂（四分）
杨右　气血两亏之疾，全仗水穀之海，能纳能运，能受重剂，补方希冀可以斡旋。今不思纳穀，食入恶心，大便见溏，前投熟地，而胸膈满闷，皆脾胃不醒不运见症。急培后天，能多进穀食，乃是转机，否则图痊非易。
枣仁（炒，三钱）　建莲（二钱）　砂仁（炒，三分）　冬术（三钱）　扁豆（炒，三钱）　穀芽（炒，三钱）　怀药（炒，三钱）　枸杞子（三钱）　丹参（三钱）　玉竹（炒，三钱）　牛膝（炒，一钱五分）　五味（七粒）
卫　久热脉不弦数，亏在气分。宜培土为主。
冬术（一钱五分）　炙草（四分）　怀药（四钱）　穀芽（三钱）　广皮（五分）　焦曲（一钱五分）　当归（一钱五分）　党参（三钱）　姜（一）　枣（一）
许　面色淡黄无神，脉软而少力，痰之多者，良由脾不运化。主以培土，乃治痰之本也。
六君子汤，加生姜（一）。
刘右　脾虚挟湿，兼以操捞。
茅术（一钱）　白术（炒，一钱五分）　穀芽（三钱）　生熟砂仁（八分）　广皮（一钱）　半夏（一钱）　香附（一钱）　赤苓（二钱）　丹参（三钱）　玫瑰花（二朵）
何右　中脘结块，作胀作痛，良由气积交凝，补其脾土则块自除。不必过于攻消，恐未必有益，而反有碍于正气也。
甜冬术（三钱）　广皮（一钱）　生熟砂仁（四分）　枳壳（三分）　香附（一钱）　当归（二钱）　苏梗（二钱）
边僧　木犯土位，土衰则运化失职，中宫所以痰多，大便所以时溏也。
小朴（姜汁炒，一钱）　广皮（一钱五分）　茅术（一钱）　半夏（一钱）　党参（四钱）　炙草（三分）　甘松（一钱）　赤苓（三钱）　泽泻（一钱）
杨　饮食不节，致多胸腹疼痛。议与健脾消导。
焦芍（二钱）　焦壳（五分）　焦楂（一钱五分）　焦曲（一钱）　焦麦芽（三钱）　熟砂仁（炒，六分）　木香（四分）
袁左　形瘦便溏，腹胀脾气衰也，脉来细数无力，内热不已，肝肾阴亏也。经曰，治脾妨肾，治肾妨脾，此症是也。勉商一方。
冬术（炒，五钱）　焦穀芽（一钱）　焦曲（一钱五分）　苓皮（四钱）　大腹皮（二钱）　车前子（一钱五分）　鲜冬瓜皮（四钱）
又　六味丸，加白芍，晨服。
某左　久咳伤及于土，脾胃衰而纳减。
党参（二钱）　冬术（二钱）　茯苓（一钱五分）　炙草（四分）　广皮（四分）　制半夏（一钱）　姜（一）　枣（二）　黄瓜霜（治一切虚火咽喉诸疾或口舌碎烂吹之效）　硼砂（五十文）　元明粉（五十文）　白矾（五文）　黄瓜（二条，夏月将瓜扣空止气藏瓜内结霜）　冰片（等分，与霜和匀吹）


卷四  ——————————————————————————————————————————————————————————————————————————————————————————

呕吐  ***************************
某　胃为阳，土喜润而恶燥，宜降不宜升。今诊脉右关滑大，唇红口甜，纳穀辄吐无馀，虽汤饮不纳，业已月馀，大便两旬不解。脉症合参，系阳明实火，闭结胃气，有失下行之旨。法宜清降。
川贝（五钱）　活水芦根（去节，五钱）　竹茹（一钱）　淡姜渣（二分）
另，用上龙井茶叶（一撮），生姜（一片），泡汤饮；白扁豆煮烂如糊，食之，以代粥。呕止便解，用独参汤以扶正气。
吏左　朝日暮吐，脉来细软。当培火生土。
焦六曲（一钱五分）　焦穀芽（三钱）　淡乾姜（炒，三分）　茯苓（一钱）　冬术（炒，三钱）　炙草（三分）　益智仁（炒，一钱）　远志（炒，八分）　蔻仁
陈左　胃气逆行，以致作呕。
半夏（炒，三钱）　党参（一两）　生熟砂仁（一钱）　蔻仁（三）　丁香（七粒）　乌梅（一枚）　姜（二）
陈右　厥阳犯胃，气逆则呕，胃气下行为顺，肝阳以清泄为宣，但由来已久，不可不兼扶正。
半夏（炒，一钱五分）　陈皮（一钱五分）　砂仁（一钱）　枳壳（炒，四分）　洋参（二钱）　川连（二分）　吴茱萸（一分）　竹茹（八分）　芦根（五钱）　车前子（三钱）　姜（一片）　大麦仁（四钱）
某　纳食辄呕，著寒则甚，胸脘作痛。
冬术（三钱）　党参（三钱）　炙草（六分）　蔻仁（二粒）　陈皮（一钱）　淡乾姜（二分）　竹茹（八分）　木香汁（三匕）　灶心土煎汤代水
王左　呕吐本胃病，而胃为肾之关，有因水之不足而不能制胃火者，有因火之不足而不能生胃土者，此两说之辩论最详。大凡食入即出者，属火之有馀，必得肾水以济之，无过于六味作汤，资饮昨服，既能安适，不必日日更换，且服十济再商。
熟地（一两二钱）　萸肉（三钱）　丹皮（炒，一钱五分）　茯苓（三钱）　怀药（三钱）　泽泻（一钱五分）　怀膝
邵左　久咳，邪移于胃则呕，此胃失下行之司，而上逆也。拟六君合苏子降气法，肺胃同调。
党参　半夏　陈皮　茯苓　冬术　炙草　苏子　砂仁　生姜
某　胃气应降不降，浊气不泄而作呕。
半夏（炒，三钱）　陈皮（二钱）　砂仁（一钱）　柏子仁（一钱）　莱菔子（五分）　苏子（一钱）　姜（一）　大麦仁（炒，一钱）
陈右　诊脉左寸关独数，纳食辄呕，大便不通，肝阳犯胃，腑气有升无降。
川连（二分）　枳实（五分）　吴茱萸（三分）　槟榔（一钱五分）　蒌仁（三钱）　姜（三）　川楝子（炒，三钱）　青皮（炒，一钱）　木香（冲，四分）　洋参（二钱）　黑栀（一钱）　元胡索（生炒，三钱）　生熟砂仁（一钱）
吴　脉形两损，咳痰呕逆，身热汗濡，头晕气升，症势甚剧。拟调中培土，冀其呕止纳穀。
冬术　怀药　白芍　陈皮　茯苓　穀芽
过左　面色淡白，口吐清涎，脉至关脉沉细，寒湿停于胃脘，理中汤主之。
党参（四钱）　冬术（炒，三钱）　炙草炭（三分）　泡姜（八分）　陈皮（一钱）　蔻仁（三粒）
孙左　胃气大伤，纳食则吐。药味偏劣者，均非所宜。
竹茹（姜汁炒，一钱）　乌梅（一个）　伏龙肝（一两）　煎汤饮
又　龙井茶叶（一撮）　姜（一）
又　好醋（十匕），生姜（一钱），建莲煮烂作点心，山药煮烂代饮，大鲫鱼煮热（姜醋煮蘸食）。
陈　积饮停痰，作胀作呕。
半夏　陈皮　生熟砂仁　神麴（炒）　焦麦芽　茯苓　木香　生姜
华左　津液不足，气血虚弱，纳穀作呕，脘中作痛。宜与辛润腑气，以通为补。
制半夏（二钱）　韭白（二钱）　蒌仁（二钱）　会皮（三钱）　姜（二）　大麦仁（炒，三钱）　黑芝麻（四钱）
又　原方，加生熟砂仁（三分），川郁金（七分）。
马左　食入至饥，时作呕，完穀不化。脾阳式微，运化失职。
乾姜（炒，一分）　党参（三钱）　熟附（四分）　生姜（一）　半夏（一钱）
许左　呕吐完穀，脘痛攻撑，六脉沉细。不特胃虚，脾阳亦衰。
党参（砂仁拌炒，一两）　半夏（姜汁炒，二钱）　乾姜（五分）　白蜜（十匕）　灶心土煎汤代水
叶左　脾不克运，胃气逆行，纳穀辄呕，脘痛作酸，右关略见滑数。不无痰火，而兼挟滞。拟和中法。
制半夏（一钱五分）　广皮（一钱）　茯苓（一钱五分）　生熟砂仁（一钱）　川朴（五分）　楂炭（二钱）　大麦仁（四两）　姜渣（五分）　竹茹（五分）
赵左　知饥能纳，食后一二时胸腹渐渐作痛，得水穀尽行吐出方适，显系脾气失健失运。
异功散，加川朴、枳壳（炒）、穀芽（炒）、神麴（炒）、槟榔、官桂、炮姜、木香。
管右　纳穀辄呕，胸次有块积滞踞于中宫，以至胃不容纳。
制半夏（二钱）　广皮（一钱五分）　槟榔（一钱五分）　枳壳（五分）　焦曲（一钱五分）　川朴（姜汁炒，五分）　木香（五分）　生熟砂仁（五分）　姜（二）　香附（一钱五分）
蒋左　中脘结块如拳，攻痛呕吐。
焦白术（三钱）　焦枳壳（八分）　生熟砂仁（八分）　焦神麴（一钱五分）　木香（四分）　焦穀芽（二钱）
史右　肝胃之气上逆，为吐酸，为嘴恶。
党参（炒，二钱）　枳实（五分）　青皮（五分）　吴茱萸（川连汁炒，三分）　炙草（三分）　覆花（二钱）　制半夏（二钱）　蔻仁（二粒　代赭石（三钱）　麦芽（三钱）
接方　制半夏（一两）　茯苓（一两）　广皮（炒，二两）　香附（炒，一两）　蔻仁（一两）　荜澄茄（五钱）
共研末，每用一钱，将木香汤送下。
严左　能食不运，胸胀痛呕吐。
焦冬术（一两）　焦曲（一两）　焦穀芽（一两）　焦麦芽（三钱）　焦楂（一钱）　制半夏（一钱）　乾姜（五分）　广皮（二钱）　熟砂仁（五分）

霍乱  ***************************
胡左　泻泄呕吐，脉至数大，左手尤甚，舌乾而黄，时令暑热干于脏腑，所谓热泄热呕是也。泻多伤阴，呕多伤液，恐有化燥舌短津枯转筋之剧，则险矣。
川连（三分）　竹茹（一钱）　广皮（八分）　姜渣（三分）　芦根（一两）
又　脉数大，较前减四五，吐泻亦渐少，有转机之兆。
又　吐泻虽止，今日脉象较昨数大稍增，右关更甚，舌苔根黄，阳明之热不清。议兼人参白虎汤。
洋参（二钱）　麦冬（二钱）　生石膏（五钱）　滑石（五钱）　淡姜渣（三分）　川连（五分）　通草（五分）　竹叶（十张）　芦根（一两）　香粳米（五粒）　广皮（一钱）
又　脉症俱退七八，余焰尤未尽减轻，重制方可再投。
洋参（二钱）　麦冬（三钱）　生石膏（一钱）　滑石（二钱）　通草（五分）　川连（三分）　扁豆（三钱）　广皮（一钱）　淡姜渣（三分）　竹茹（一钱）　芦根（一两）　香粳米（五粒）
胡右　泻泄呕吐，数日未已，脉情左数右涩，身体左热右寒。此阴阳不和，升降失职，亦是暑热起见，渐有转筋之意，须防加重。况身怀六甲，吐泻动胎，为害非轻。宜凉不宜温，宜和不宜散。
川连（三分）　竹茹（一钱）　淡姜渣（三分）　苏梗（一钱）　木瓜（一钱）　广皮（八分）
又　昨投泄热和胃，今诸恙稍灭，然总要胎元不动则吉。
川连（三分）　生姜（三分）　竹茹（一钱）　老苏梗（二钱）　广皮（八分）　木瓜（一钱）　生熟砂仁（六分）
以冷水、滚水各半，煎药。

作酸  ***************************
某左　左关弦滑，食后作酸，得吐则适，似属肝阳犯胃。
党参（四钱）　川连（三分）　吴萸（三分）　半夏（二钱）　代赭石（四钱）　旋覆花（二钱）　陈皮（一钱五分）　砂仁（一钱）　木香（四分）　生姜（二）
钱左　曲直作酸，脉至左弦右弱，宜兼泄肝阳（此方在后）。
谈左　作酸一症，有因火旺者，有胃阳衰者。今色脉无力无神，当以胃阳衰治之。
蔻仁（二粒）　砂仁（三粒）　陈皮（一钱）　芡实（炒，三钱）　怀药（炒，三钱）　杜仲（三钱）　姜（二）
邵　湿停中脘，脾不运也，吐酸痞满闷。主以温开。
半夏（一钱五分）　陈皮（一钱）　枳壳（炒，八分）　小朴（五分）　生熟砂仁（八分）　赤苓（二钱）　姜（一）
钱左　曲直作酸，脉至左弦右弱。宜清泄肝阳。
半夏（一钱五分）　茯苓（三钱）　陈皮（一钱）　枳壳（炒，七分）　吴茱萸（二分）　川连（一分）　蔻仁（二粒）　党参（三钱）　伏龙肝（三钱）　姜（一）

嗳气  ***************************
吴　胃气逆行则嗳，脾气不运则便溏。
党参（三钱）　茅术（炒，一钱）　陈皮（一钱）　半夏（一钱）　莱菔子（五分）　神麴（炒，一钱）　炙草（一分）　覆花（三钱）　茯苓（三钱）　大麦仁（三钱）　木香（三分）　炮姜（四分）
孙左　脉左弦，胸痞作酸而嗳，肝气上升，而胃气不降。
党参（三钱）　枳实（六分）　赭石（三钱）　覆花（三钱）　当归（一钱五分）　半夏（一钱）　茯苓（三钱）　炙草（二分）　大麦仁（三钱）　降香（五分）
又　气逆稍平，宜当异功以培中土。
某　气逆作嗳便溏，脾阳不运，胃气不降。
炮姜皮（六分）　益智仁（五分）　焦曲（一钱）　半夏（一钱）　砂仁（炒，六分）　冬术（三钱）　广皮（一钱）　穀芽（三钱）　大麦仁（炒，三钱）

木乘土  ***************************
袁右　胸胁气撑作痛，上为呕恶，下为便溏，脉见左弦右弱。此肝木犯胃则呕，克脾则泄也。
焦茅术（五分）　白芍（炒，一钱）　半夏（炒，一钱）　陈皮（七分）　蔻仁（三粒）　延胡（七分）　神麴（七分）　炙草（三分）　姜（一片）
又　焦茅术（一钱）　白术（炒，一钱）　当归（四钱）　防风（一钱）　白芍（炒，一钱）　肉桂（五分）　良姜（五分）　神麴（一钱）
王左　六脉细弱，气血两亏，面青形瘦，肝木之旺，脾土之衰，显见矣，少腹之右，攻撑作痛，甚则呕，无非木乘土位，肝病治肝不应，急宜培土以平木，发时不妨偏甚。今之咳嗽，又因寒邪客肺，即谓病中加病，亦宜兼治。
远志　叭杏　杞子　葫芦巴　南沙参　官桂　巴戟　党参　冬术
某　木侮胃土，不饥少纳。胃为阳明，喜于清降；肝为刚脏，宜疏和解。
柴胡（三分）　丹皮（三钱）　川郁金（二钱）　洋参（三钱）　枳实（一钱）　半夏（一钱五分）　茯苓（三钱）　石决明（一具）　大麦仁（三钱）　白蜜（十匕）
荣左　木郁侮土，土衰则不胜湿，胸满舌白，呕恶纳减，寤不成寐，诸症迭出也。
洋参（三钱）　当归（二钱）　茯神（二钱）　炙草（二分）　陈皮（一钱）　枣仁（三钱）　远志（四分）　冬术（炒，二钱）　木香（四分）　半夏（一钱）　秫米（炒，三钱）　砂仁（四分）　杜仲（四钱）　黑栀（五分）　菖蒲（二分）　柴胡（六分）　姜　枣
俞左　脉至左弦右弱，大便时溏时艰。乃中阳衰弱，肝木来侮之恙。补火生土之中，少兼抑木之品。
益智仁（六分）　远志（炒，六分）　冬术（炒，二钱）　姜炭（五分）　白芍（一钱）　党参（炒，三钱）　穀芽（炒，三钱）　焦神麴（五分）　焦锅巴煎汤代水
赵　脉来左弦右弱，胸腹不宽。此系土衰木侮，和肝理脾为治。
冬茅术（一钱五分）　半夏（一钱）　草果（四分）　车前子（一钱）　当归（一钱五分）　穀芽（一两）　香附（一钱）　腹皮（一钱五分）　怀药（三钱）　陈皮（炒，一钱五分）　神麴　木瓜（一钱）　茯苓（一钱）
何　木郁侮土，面黄乏力，胸闷不舒。当以调和肝胃。
冬术（炒，三钱）　当归（三钱）　远志（炒，五分）　陈皮（一钱）　茯苓（一钱五分）　杜仲（三钱）　砂仁（八分）　丹皮（一钱）　穀芽（炒，三钱）
张右　中脘时胀时宽，良由木郁侮土，脾气失运使然。
茅术（炒，四分）　神麴（炒，八分）　陈皮（炒，一钱）　砂仁（炒，一钱）　香附（一钱）　茯苓（三钱）　黑栀（五分）　郁金（七分）　麦仁（炒，三钱）　荷梗（一尺）
某左　关弦数，右三部无力，纳穀减少，时而攻撑，似属肝强脾弱。拟逍遥散以舒肝培土。
柴胡（三分）　当归（三钱）　白芍（炒，一钱）　茯苓（二钱）　炙草（二分）　焦茅术（一钱）　丹皮（一钱）　黑栀（八分）　陈皮（一钱）　生熟芽（各四钱）　芝麻（三钱）
高左　木郁侮土，阳旺阴虚，为厥逆，脘闷不舒，内热不已。拟与加味逍遥散，以和脾胃。气血宣畅，诸恙自瘳。
柴胡（三分）　当归（一钱五分）　白芍（炒，一钱）　云苓（一钱五分）　白术（一钱五分）　神麴（八分）　丹皮（一钱）　黑栀（炒，五分）　香附（醋炒一钱）　大生地（四钱）　薄荷　炙草（四分）　姜
某右　脉至迟滞，左手尤甚时常吐酸，过午发热，经水先期。脉症合参，乃是木郁气滞，肝血有伤。但清滋不利于吐酸，填补不利于气郁。按肝心喜疏，惟铁瓮城申先生交加散，有调和气血之功，能气血调和，不治热而热自除矣。
鲜玫瑰（二两）　白残花（二两）　香附（炒，四两）　丹皮（四两）　云苓（焙，四两）
晒乾，研末，水泛为丸。香附、云苓煎汤，送下二三钱。
沉右　左关脉沉迟，右关脉弦洪，此木郁侮土之恙。用逍遥散以舒肝木，兼培脾土。
柴胡（四分）　当归（一钱五分）　白芍（炒，一钱）　茯苓（三钱）　茅术（炒，八分）　甘草（二分）　山栀（炒，一钱）　丹皮（炒，一钱）
某左　左胁下连中脘作痛，时而呕吐，完穀不化。据述三四年前曾经吐血，色晦脉迟。此肝木乘胃而阳衰者然也。
跤桂（三分）　炮姜（六分）　生熟延胡（三钱）　广皮（一钱）　吴萸（三分）　川朴（六分）　木香（三分）

噎膈  ***************************
俞左　阳微阴胜，液涸津枯，纳食不运，时时吐酸，完穀而出，大便坚燥如慄。不特胃气有失，下行为顺，元阳元阴两亏极矣。
党参（八钱）　制半夏（二钱）　白蜜（十匕）　熟地（一两）　泡姜（五分）　肉桂（四分）　当归（二钱）　制附子（四分）
王右　左脉细弱，右脉按之沉分有力，而带弦数，呕吐酸水，大便乾燥。脉症合参，血分固亏，气亦不足。然中焦不无痰火气郁，滋腻之品未便擅投；桂附虽能补火生土，于肝肾血不足又恐劫阴。且用人参吴萸汤，兼淡理气以探之。
党参（炒，八钱）　制半夏（炒，二钱）　白蜜（十匕）　陈皮（一钱五分）　砂仁（炒，一钱）　沉香汁（三匕）　吴萸（四分）
鲁左　脉滑见于右关，平素喜饮，近见纳食梗痛，膈之渐也。
党参（五钱）　制半夏（二钱）　苏子（炒，二钱）　莱菔子（炒，一钱）　枳实（五分）　陈皮（一钱）　姜汁（三匕）　竹茹（八分）
又　梗痛已愈八九，脉亦渐见和平，前方还可再投。
原方，加鸡钜子（一钱），枇杷叶（二钱）。
叶左　左脉弦滑，见于关部，右关无力而软，脘痛纳食格拒，木乘土衰，恐成痰膈。
党参（八钱）　半夏（炒，二钱）　枳实（炒，六分）　代赭石（四钱）　炙草（三分）　陈皮（一钱五分）　覆花（四钱）　茯苓（二钱）
史左　气不弱，血不枯，不至于噎膈。今脉至沉迟细弱，纳食作呕，便不通调，无非气血枯藁，脾不运化为痰。拟用四物四君合二陈兼治。
党参（四钱）　冬术（三钱）　茯苓（二钱）　炙草（五分）　川芎（八分）　熟地（八钱）　白芍（炒，一钱）　当归（三钱）　陈皮（一钱五分）　半夏（一钱五分）　枳实（五分）　乾姜（四分）　沉香（冲，三匕）　白蜜（五匕）
周左　脉来左弦右滑，且见歇止，舌苔白而带黄，纳食辄呕，平素喜饮，湿热蕴于中焦，酿成痰膈，气逆而滞。经曰：上格呕逆，食不得入，是有火也。此其似乎。
川连（五分）　淡乾姜（三分）　洋参（三钱）　半夏（一钱）　覆花（三钱）　赭石（五钱）　赤苓（三钱）　葛花（一钱）
王左　酒性热而质寒，阳脏之人饮之，寒去而热留，下为便血，上为噎膈，痰涎之多，饮食之少，无非脾土失运，胃土失降。拟用大半夏汤，扶正和中，兼清降以解酒积。
人参（一钱）　半夏（二钱）　蔻仁（二粒）　砂仁（三钱）　枇杷叶（二钱）　荸荠（四个）　葛花（二钱）　大麦仁（五钱）　沉香汁（三匕）　鸡内金（三钱）　大铜锁匙（一枚）
姜　脉滑见于右寸关，食物辄呕。且从痰膈治之。
莱菔子　半夏　川连　吴萸　枳壳　陈皮　竹茹　芦根　姜
宗左　不能下咽，噎也。用进退黄连汤，加开肺顺气之品。
洋参（三钱）　川连（三分）　乾姜　黄芩（一钱）　半夏（一钱五分）　瓜蒌仁（二钱）　枳实（炒，八分）　竹茹（八分）　枇杷叶（三钱）
某　阴胜则阳病，清涎渥渥，纳食不能下咽，脉见迟滞，气血亦滞塞。拟用人参附子加味，取离照当空以消阴翳之意。
党参（五钱）　乾姜（四分）　附子（五分）　半夏（二钱）　炙草（六分）　沉香汁（三匕）　木香汁（三匕）　姜汁　大铜锁匙（一枚）
某　酒客中虚，此本之病，饥饱失时，冷热不均，以致凝瘀胃口，更兼怒气伤肝，胸脘痞痛而呕血。今血虽止，而痛不减，渐成噎膈，先为止痛行瘀，续商培补。
葛花（一钱）　郁金（一钱）　生熟延胡（二钱）　生熟香附（各一钱）　桃仁（一钱五分）　韭菜根（五钱）　藕节（二个）
沉左　酒客中虚，而湿郁化火，脾土伤而湿失运，饮食不化精气而化痰，肺受灼而失降，气逆咳嗽而吐，红膈症也，非肺痈也。
洋参（八钱）　茯苓（二钱）　冬术（三钱）　苡米（一两）　川连（三分）　枳实（一钱）　乾姜（三分）　杷叶（一）　紫菀（一钱）　砂仁（八分）　葛花（二钱）　降香（一钱）　荸荠（四）　竹茹（一钱）　五穀虫（一钱）　藕（连节，一两）
某　年及四旬有五，纳穀辄呕，大便维艰，肌肉消瘦，六脉迟软。此元阴元阳俱亏，噎膈之症以重更兼三阴大疟，亦属阴盛阳衰。先以急要者治之。
党参（一两）　半夏（二钱）　乾姜（四分）　附子（五分）　枳实（炒，七分）　姜汁（三匕）　白蜜（五分）
某　气血枯藁，而成关格。
制附子（一钱）　熟地（一两）　半夏（二钱）　柏子仁（一钱）　苏子（一钱）　怀膝（酒炒，三钱）　姜（二）　淡苁蓉（四钱）
陆右　养育过多，气血两亏，肾阴肺液枯涸，譬之河水断流，舟楫难行。咽喉不利，胸口不宽，便坚如慄，非液涸津亏之微乎？噎膈之症将成，急宜宽怀静养，无虑无忧，乃是症之急要。破气燥烈，决不可投。即滋填，亦须后用。拟五仁加减，取其香而不燥，淫而不腻。
柏子仁（二钱）　松子仁（二钱）　叭杏仁（二钱）　枣仁（四钱）　大麦仁（炒，五钱）　红枣（五）　大胡麻（三钱）
另，用人参煎汤，冲人乳（一杯），服之。
又　当归（二两）　猪油（四两）　蜜（四两）　炖热去渣置碗内，白滚汤冲服。
胡右　气血枯藁，关格已成。
另，用竹茹（炒，一钱），杷叶（一张，煎一杯，合后汁同服。）
人乳　牛乳　雪梨汁　姜汁　共隔汤炖温
杜左　湿郁痰滞，纳食维艰，噎膈成也。
半夏（一钱）　蔻仁（三）　丁香（四粒）　荜澄茄（二分）　鸡嗉（一个，连壳袋炙）
殷左　火酒之性，猛而烈，加以温热之药，日日饮之，肺之津液，焉有不伤？噫膈之由，非无因也。
枇杷叶（三钱）　绿豆（一钱）　芦根（三钱）　荸荠（四）
胡左　湿痰化火，将成噎膈，脉来弦滑而大，右关更甚。且先和胃豁痰。
制半夏（炒，三钱）　广皮（炒，一钱五分）　麦仁（四钱）　生熟砂仁（一钱）　芦根（一两）　荸荠（四）　姜汁（三匕）
张左　多思则气结，多郁则气滞，纳食则咽阻不下，此噎也。
炙鸡嗉（三个）　炙鹅毛尾（五钱）　杵头糠（炒，一两）　木香末（三钱）　沉香末（三钱）
共研末，和煎药同服。
远志（炒，七分）　当归（三钱）　桔梗（六分）　枳壳（四分）　制半夏（一钱五分）　苏子（一钱五分）　益智仁（三分）　牛涎吐（五匕）
唐　痰气凝滞，以成噎膈。
党参（砂仁拌炒，五钱）　半夏（姜汁炒，二钱）　白蜜（五钱）　同煎晚服
又　益智仁（生炒，一两）　元胡（生炒，一两）　共为末另用
姜（四两）、砂糖（四两），一处捣烂作饼二三枚，锅内汉焦，藏于瓦瓶中，置灶上烟拒内。每用三四钱，泡汤过前药少许，清晨食之。每日朝至晚时时将药少许，置于手心中舔之。
又接方　自制五穀虫末（二两），上沉香末（二钱），共研末，均将枇杷叶（一片），蜜炙生姜（一片），白蜜（三匕），泡汤过前末药（二钱），清晨服。
强右　气郁痰凝，噎膈已成。大半夏汤合养亲汤治之。
党参（五钱）　半夏（一钱）　白芥子（炒，一钱）　莱菔子（炒，一钱）　香附（一钱五分）　苏子（炒，一钱）　神麴（五分）　降香（五分）

痢疾  ***************************
僧　去秋先疟后痢，今疟虽止，而痢及半，色带纯红，逸则少而劳则多。此属疟邪不清，陷于营分，伤肝伤肾，失纳失藏，久而愈虚，故不克痊。
熟地（六钱）　白芍（炒，一钱五分）　炙草（六分）　洋参（二钱）　地榆炭（一钱五分）　荆芥（炒，一钱）　当归（三钱）　防风（一钱）　怀药（一两）　杜仲（三钱）　丹参（二钱）　川断（二钱）　乌梅炭（三个）　红曲（炒，二钱）　炮姜（六分）　建莲（二钱）
又　原方，加冬术（炒，三钱），赤石脂（三钱）。
李左　去年夏秋之交，先泻后痢，迄今未痊，面黄无神，脉数无力，两足肿胀。脾气肾阴俱伤，急宜节饮食为嘱。
怀药（一两）　冬术（三钱）　炙草（五分）　白芍（炒，一钱五分）　大熟地（五钱）　神麴（一钱）　洋参（三钱）　炮姜（六分）　牡蛎（三钱）　建莲（三钱）　艾（一钱）
某右　久痢，脾肾两伤。
熟地（八钱）　当归（三钱）　怀药（六钱）　白芍（一钱五分）　炙草（四分）　车前子（炒，一钱五分）　洋参（炒，三钱）　扁豆（炒，一两）　阿胶（一钱五分）　桔梗（一钱）　神麴（一钱）　木香（四分）　乌梅（一）　艾（三分）　生熟穀芽（六钱）
许左　痢虽减而纳少，腹痛不止。
炙草（五分）　砂仁（炒，一钱）　乌药（炒，一钱）　神麴（一钱五分）　山药（三钱）　煨木香（三分）　白芍（桂枝炒，一钱）　煨姜（一片）　生熟穀芽（四钱）
许左　痢渐止而见寒热，在痢症门自由里达表，转重就轻，然未始，非复感风寒也。
柴胡（三分）　陈皮（一钱）　冬术（二钱）　苏梗（一钱）　炙草（四分）　茯苓（一钱）　神麴（一钱）　白芍（一钱）　山药（三钱）　党参（三钱）　肉果（生六分）　木香（三分）　穀芽（三钱）　姜（一）
张左　平素既有痔疮，大肠湿热不清，去年患痢迄今，虽减犹未全止。近日便时，肛门充热，小溲不爽，又感暑热之邪。据述昔日最畏寒凉，所服之药温补俱多，细诊脉象，右关脉见牢革，此积热之据。经曰胃中寒则出黄如糜，此其是也。内因外因二者，俱兼论症论方。宜寒热并用，脾肾同培。
冬术（一钱）　姜炭（五分）　防风（一钱五分）　山药（一两）　芡实（一两）　地榆炭（二钱）　马料豆（一两）　神麴（一两）　扁豆（一两）　鲜藕节（一个）
杨左　赤白滞下，脉至浮迟而滑，痛在少腹，复暑秋风，兼有寒积，注于下焦，气血因而不和。
防风（一钱）　通草（一钱）　神麴（二钱）　楂肉（炒，二钱）　生熟砂仁（各一钱）　木香（四两）　吴茱萸（二分）　赤白芍（各一钱）　生熟甘草（一钱）　黄芩（八分）　生熟延胡（二钱）　肉桂（二分）　当归（二钱）　生穀芽（炒，二钱）　荷叶（二钱）
某　久痢伤阴，六脉细软无力，舌红腹胀。温燥分利，伤阴劫液，在所难用；苦寒土衰者，亦非所宜。
稆衣（四钱）　白芍（炒，三钱）　五味（四分）　车前子（三钱）　茯苓（四钱）　红曲（三钱）　砂仁壳（四分）　木瓜（一钱）　赤豆　茧壳（二枚）　藕（一两）
庄左　自便血之后，气血伤而不复。今色脉无神，无非虚象。大补元煎，以培气血。
党参（炒，三钱）　熟地（六钱）　杜仲（三钱）　怀药（炒，三钱）　萸肉（三钱）　当归（土炒，三钱）　杞子（三钱）　冬术（炒，三钱）　穀芽（二钱）
庄左　疟久而滞下赤白，咳嗽汗多而诸恙不减，上中下三焦已伤，而内恋之邪究未尽楚。用宜补中益气加减，疏托并行。
升麻（三分）　柴胡（三分）　党参（三钱）　绵耆（三钱）　当归（三钱）　炙草（六分）　陈皮（一钱）　冬术（三钱）　桔梗（一钱）　半夏（一钱）　白芍（一钱）　神麴（炒，一钱）　五味（七粒）　生姜（一片）　大枣
蒋左　久痢脾肾两伤，面目虚浮，须防腹满。用拟胃关煎，脾肾并调。
熟地（八钱）　怀药（一两五钱）　冬术（四钱）　炙草（一钱）　姜皮（一钱）　五味子（炒，一钱）　白芍（炒，三钱）　土艾（一钱）　党参（四钱）　穀芽（三钱）　乌梅炭（一个）　石榴子皮（炒，三钱）
许右　久痢后重未除，面无华色，脉至数而左关更甚，小水赤热。气血虽虚，营分伏邪未彻。气血不可不培，寒热并用法。
怀药（炒，五钱）　生炙草（一钱）　白芍（炒，一钱）　柴胡（三分）　黄芩（一钱）　川连（三分）　肉桂（三分）　当归（三钱）　稆豆皮（三钱）　苡米（四钱）　神麴（一钱）　木瓜（三钱）　木香（三分）　生熟芽（六钱）
某　脉至右关浮弦而大，久痢时而纯红，时而便稀。肝脾失藏失运。
熟地（八钱）　冬术（四钱）　白芍（二钱）　炙草（二钱）　山药（一两）　杜仲（四钱）　芡实（四钱）　牡蛎（六钱）　泡姜（五分）　赤石脂（三钱）　艾（一钱）
潘童　睾丸肿大，下痢赤白，皆因饮食失节，寒湿注于肺肾。
莱菔子（五分）　楂炭（一钱）　神麴（炒，一钱）　砂仁（炒，六分）　当归（一钱）　乌药（五分）　苏梗（一钱五分）　川楝子（一钱）　赤苓（一钱五分）　延胡（五分）　木香（三分）　荔枝核（二粒）
周左　久痢色红，痢止而腹满，满而痛。今见便溏，口渴舌底红赤，脉来无力。此脾气滞而肾阴亦损。
鲜冬瓜皮（五钱）　大腹皮（三钱）　陈皮（一钱五分）　黑栀（六钱）　砂仁壳（五）　稆皮（三钱）　荷叶（一丈）　乌药（磨冲，五分）
薛左　休息痢而兼大疟，又有淋浊。脾肾交损。
党参（三钱）　熟地（六钱）　砂仁（五分）　白术（二钱）　当归（二钱）　炮姜炭（五分）　建莲（三钱）　荷蒂（一个）
薛右　丹溪曰：产后百脉空虚，虽有他疾，亦宜大补气血为主。今胎前疟痢，几及两旬，而胎下又三日矣，脉至虚数无力，热仍不退，痢仍不减。其为重险之急症，宜气血兼培，少佐疏泄之品。
洋参（三钱）　生地（八钱）　扁豆（三钱）　赤门芍（各一钱）　丹皮（一钱）　丹参（三钱）　生炙草（六分）　怀药（三钱）　穀芽（三钱）　生熟砂仁（一钱）
范　久痢，脉至右寸关大而无情，更兼歇止，气血两亏。急宜培固脾肾，即有他恙，无暇理及。
茅术炭（一钱）　熟地炭（五钱）　当归炭（一钱）　五味子（五分）　扁豆（五分）　怀药（炒，五钱）　甘草炭（三分）　白芍（炒，一钱五分）　杜仲（三钱）　罂粟壳（盐水炒，一个）　桔梗　红曲炭（二钱）　乌梅炭（二个）　穀芽（炒，三钱）
盛左　脉至细微欲绝，神形颓困已甚，更兼下泄无度，穀食少纳。阴阳两伤，脾胃败坏极矣。
怀药（八钱）　萸肉（二钱）　党参（三钱）　炙草（六分）　白芍（炒，二钱）　炮姜（三分）　五味（五分）　牡蛎（煅，三钱）　建莲（三钱）　赤石脂（三钱）　熟地（五钱）
吴左　久痢纳减，六脉皆虚。用拟胃关煎，脾肾双补。
熟地（八钱）　冬术（四钱）　吴茱萸（三分）　乾姜（八分）　白芍（三钱）　怀药（一两）　煨肉果（一钱）　神麴（炒，一钱）　炙草（四分）　党参（三钱）　穀芽（炒，三钱）　建莲（三钱）　石榴皮（一钱）
杜　久痢，脾肾两伤。
胃关煎，加五味、白芍、建莲、石榴皮、艾。
沉右　木剋土位，脘痛呕恶，腹胀痛，痢红积。
吴萸（三分）　川连（三分）　炮姜（五分）　白芍（一钱）　神麴（一钱五分）　扁豆（三钱）　炙草（三分）　木香（三分）　陈皮（一钱）　丹参（三钱）　香附（一钱）　竹茹（一钱）　楂炭（一钱）
宋左　血痢有年，六脉细弱，胸腹不宽，腰疼足软，肝脾肾三脏俱伤，用拟黑归脾主治。
黑归脾汤，加荷叶蒂、白芍炒、怀药。
邵　痢延一载，元阳大伤，清阳不升，肠脂日迫。拟用补中益气加减。症势恐棘，调非易之。
黄耆（元米炒，六钱）　党参（炒，三钱）　冬术（三钱）　当归（土炒，一钱五分）　炙草（八分）　怀药（炒，三钱）　炮姜（六分）　穀芽（三钱）　升麻（醋炒，三分）　柴胡（醋炒，三分）　白芍（桂枝炒，一钱）　木香（三分）　荷叶（炒，一钱）　苡米（一钱）
又　桔梗（一钱）　白芍（炒，一钱）　怀药（炒，六钱）　炙草（一钱）　木香（五分）　炮姜（一钱）　苡米（一两）　官桂（六分）　地榆（一钱）　牡蛎（六钱）
又　山药（一两）　建莲（四两）　元米（炒焦，一升）
上药，磨为细末，另用。
生熟砂仁（一钱）　吴萸（三分）　荷叶（炒，一钱）　黄糖（三钱）
共煎三四滚，调药（一两），日服多次。
陆　下痢后重，腹痛，上兼失血。此阴阳两络俱伤，暑积交阻，气机不宣。宜为通利。
滑石（三钱）　乌药（七分）　元胡（炒，三钱）　川贝（炒，一钱五分）　神麴（炒，三钱）　苡米（三钱）　楂炭（三钱）　木香（四分）　当归（二钱）　红花（四分）　桃仁（一钱五分）　牛膝（一钱）
又　延胡（炒，二钱）　神麴（炒，二钱）　苡米（三钱）　楂炭（炒，二钱）　木香（三分）　阿胶（一钱）　川连（三分）　荷叶（炒，三钱）
杜右　久痢，舌赤阴伤。宜与胃关煎加减。
熟地炭（四钱）　冬术（二钱）　山药（炒，三钱）　扁豆（炒，三钱）　神麴（五分）　甘草炭（六分）　白芍（一钱）　银花（炒，一钱）　木香（三分）　荷叶（炒，一钱）
胡　赤痢，脉沉细。
焦茅术（一钱）　当归（三钱）　炮姜（五分）　白芍（炒，一钱）　炙草（五分）　荷叶（二钱）
徐　湿痢。
茅术（炒，一钱）　当归（二钱）　泽泻（一钱）　赤苓（三钱）　焦曲（一钱）　炮姜（六分）　乌药（七分）
孙　血痢。
升麻（三分）　党参（三钱）　当归（一钱五分）　炙草（五分）　冬术（炒，三钱）　白芍（一钱五分）　神麴（炒，一钱五分）　炮姜（六分）　地榆炭（一钱）
戴　咳嗽已久，滞下未痊。此当先为调治，痢愈再商治咳。
神麴（一钱五分）　桔梗（一钱）　炙草（四分）　白芍（一钱五分）　当归（二钱）　煨木香（四分）
项左　暑湿伤于气分，致成白痢，两月未已。今脉至软弱，舌白滑，肠胃湿浊未清，动则肛门易坠。脾胃之真气已见不摄不固，兹拟温六丸先理其湿，继用换肠散以固其气。
六一散（一两），淡乾姜（二钱，切片泡三次，晒乾为末），共研细末，每服三钱，清晨米汤下，只可服五朝。怀药（一斤），生熟砂仁（一两），研为细末，和匀，每日清晨以用两许。黄糖（三钱），调陈仓米汤，送服十五朝。
煎方　洋参（二钱）　茯苓（二钱）　冬术　炙草（四分）　绵耆（蜜炙，三钱）　当归（一钱五分）　白芍（桂枝汤炒，一钱五分）　骨脂（泡三次，炒焦，五分）　防风（五分）　木香（四分）　荷叶（炒，一钱）
秦左　瘅疟转痢，脉至数而无力。液涸于上，阴虚于下。
洋参（三钱）　麦冬（一钱）　生地（六钱）　白芍（一钱五分）　丹皮（一钱）　乌梅（一）　大红石榴子（三钱）
唐左　初痢。
神麴（一钱）　麦芽（炒，三钱）　楂肉（炒，二钱）　枳壳（炒，八分）　槟榔（一钱）　砂仁（五分）　木香（三分）　防风（一钱）　葛根（一钱）　桔梗（一钱）　银花（一钱）　荆芥（一钱）　鲜荷叶（一钱）　鲜藿香（二钱）
刘左　先泻后痢，自脾伤肾，今见纯红而腹痛后重，当调其气，理其血。
桔梗（一钱）　当归（二钱）　红曲（炒，一钱）　楂肉（炒，二钱）　生熟砂仁（六分）　桃仁（去皮，一钱）　炙草（四分）　麦芽（炒，三钱）　木香（四分）　荆芥（炒，一钱）　赤芍（炒，一钱）
惠左　先泻后痢，今见纯红，数月来，后重腹痛不除，脾肾两伤。拟胃关煎加减。
熟地（炙，三钱）　荆芥（一钱）　白芍（炒，一钱）　木香（三分）　荷叶（炒，一钱）
周左　泻痢伤胃，不思纳穀，脉至右三部沉迟细弱。宜补土温中为主。
炮姜（一钱）　炙草（一钱）　煨肉果（一钱）　白芍（桂枝炒，一钱）　煨木香（四分）
许右　久痢后重，以调理脾肾为主。
熟地（五钱）　当归（一钱）　白芍（一钱）　扁豆（三钱）　怀药（四钱）　炙草（六分）　炮姜炭（六分）　砂仁（一分）　建莲（炒，三钱）
又　大黄耆（三钱）　党参（炒，三钱）　冬术（炒，三钱）　怀药（八钱）　炙草（六分）　白芍（一钱）　桔梗（五分）　神麴（四分）　牡蛎（煅，三钱）　石榴皮（三钱）
宋左　久痢转泄，以补脾肾为主。
熟地（炙，六钱）　怀药（炒，一钱五分）　山萸（一钱五分）　芡实（炒，五钱）　炙草（四分）　党参（炒，三钱）　冬术（炒，三钱）　姜炭（六分）　白芍（一钱五分）　五味（炒，五分）　升麻（炒，四分）　焦穀芽（五钱）　建莲（三钱）　煨姜（二）　煨木香（三分）
丁左　久痢而形脉俱脱，更兼腹胀。
冬术（炒，三钱）　党参（五钱）　怀药（八钱）　炙草（二分）　白芍（炒，三钱）　姜炭（六分）　蕲艾炭（五分）　扁豆（炒，三钱）　肉果（一钱）　焦穀芽（三钱）　乌梅炭（一枚）　石榴皮炭（一钱）
程左　疟而转痢，由浅入深，舌苔白厚，口渴喜饮。此湿热内闭，宜开宜泄。
桔梗（一钱）　赤苓（三钱）　滑石（三钱）　扁豆（八钱）　广皮（一钱五分）　通草（八分）　莱菔子（二钱）　焦穀芽（三钱）　福曲（三钱）　金银花（三钱）　广木香（五分）　生熟砂仁（一钱）　柴胡（四分）　鲜藕节（二）　竹茹（一钱）
蒋右　发热下痢，内外受邪，症非轻浅。
柴胡（四分）　防风（一钱）　荆芥（一钱）　当归（二钱）　白芍（炒，一钱五分）　炙草（五分）　扁豆（炒，五钱）　神麴（炒，一钱五分）　川连（吴萸汤炒，四分）　生熟砂仁（一钱）　金银花（炒，二钱）　木香（四分）　黄柏（炒，一钱）
强右　湿积交滞中下二焦，气机为之不宣，胎气因而上逆，胸腹于是胀闷，作痛一月来，无时得安。今又加痢，色白肛门重坠，此虽是湿积之去路，第恐胎元从此而动，不可不虑及也。
老苏梗（二钱）　广皮（八分）　枳壳（八分）　生熟砂仁（一钱）　香附（炒，一钱）　冬术（炒，一钱五分）　广木香汁（三匕）　黄芩（一钱）
胡　白痢，舌白滑。
生茅术　猪苓　赤苓　泽泻　神麴（炒）　乌药　木香

脘痛  ***************************
某右　肝胃不和，为脘痛胀满，为呕吐，得嗳则适。治以温通理气。
香附（一钱）　茯苓（二钱）　生熟砂仁（八分）　良姜（五分）　半夏（一钱）　延胡（生炒，一钱）
又　香附（一钱）　蔻仁（三粒）　生熟砂仁（四钱）　茯苓（一钱五分）　丹参（一钱）　半夏（一钱）　姜（一）
郑左　气郁兼寒，脘痛为之不已。
苏梗（二钱）　厚朴（八分）　陈皮（一钱）　延胡（生炒，一钱）　乌药（一钱）　楂炭（二钱）　广木香（磨，四分）
茵左　寒热停于中脘而作痛。
草果（炒，五分）　延胡（生炒，二钱）　制半夏（一钱）　制香附（一钱）　良姜（五分）　茅术炭（七分）　陈皮（一钱）　木香
又　脘痛稍平，近见呕吐清涎，脉迟软。前方加重温通之品。
乾姜（四分）　党参（三钱）　广藿梗（一钱）　蔻仁（三粒）　半夏（一钱）　贡丁香（三分）　香附（一钱）　良姜（四分）　木香（四分）
许右　舌白脘痛，时常发热恶寒。先为温理中焦，续商调补营卫。
蔻仁　半夏　茯苓　香附　陈皮　砂仁　姜　枣
周左　举重破气，伤力伤中，以致劳动则脘痛频发，气逆而嗳，中无柱矣。
四君子汤，加半夏、杜仲、大冬。
赵左　脘痛作酸，木乘于胃。
焦茅术（一钱）　砂仁（炒，一钱）　蔻仁（五粒）　半夏（一钱五分）　茯苓（二钱）　大麦仁（炒，三钱）　陈皮（一钱五分）　枳实（八分）　炙草（三分）
陈左　湿郁木侮，土衰脘痛。
焦茅术（一钱）　肉桂（四分）　良姜（五分）　防风（一钱）　当归（三钱）　白芍（一钱）　炙草（五分）　山栀（六分）　半夏（一钱五分）　蔻仁（三粒）
此方，痛时服三四剂。
又　白蔻仁（五粒）　贡丁香（五分）　半夏（一钱）　赤苓（三钱）　陈皮（三钱）　炙草（四分）　生姜（一片）
马右　脉至左寸关较数而大，胸脘左肋下作痛，此肝阳亢逆。
黄连（三分）　山栀（八分）　肉桂（八分）　白芍（一钱）　洋参（二钱）　青皮（盐水炒，一钱）　大生地（五钱）　乌梅（一枚）　大枣（二）
王左　脉至迟弦，见于左关心口作痛。木郁则气不舒，母既不能疏泄，而子气亦因而不宣。
肉桂（三分）　远志（七分）　益智仁（八分）　石菖蒲（八分）　白茯苓（三钱）　青皮（五分）　川金（七分）　柏子仁（一钱）　降香（一钱）
此方，三剂心口即不作痛，病已半载而速效者如此。
又诊　陈皮（一钱）　半夏（一钱）　茯苓（二钱）　砂仁（炒，八分）　柏子仁（一钱）　远志（七分）　芝麻（三钱）
某　酸寒腥腻之物，入口即吐，出无馀，中脘作痛，自觉痞满，按之中空，色脉两亏。此系胃肠衰而不受，脾土弱而不运，恐成单腹胀之忧。且与温培。
乾姜（八分）　砂仁（六分）　陈皮（一钱）　半夏（一钱）　炙草（三分）　茯苓（二钱）　焦穀芽
某　肝阳亢逆，左金合戊巳，清之平之。
黄连（三分）　吴萸（三分）　白芍（三钱）　甘草（三分）
范左　以巅顶发疮而论，似宜清解疏散，但面无华色，脉至细弱，按之无根，且素有脘痛之恙。由来已久，气血亏，中阳亦弱，理宜培本，气血旺而疮自愈，切不可见症治症。
川芎（一钱）　当归（二钱）　白芍（炒，一钱）　大生地（四钱）　荆芥（一钱）　象贝（一钱五分）　香附（一钱五分）　延胡（一钱五分）　黄芩（五钱）　生首乌（五钱）　泽泻（一钱）
马右　肝肾不寒，和脘中痛而纳减。
焦茅术（一钱）　白芍（一钱五分）　当归（三钱）　防风（一钱）　良姜（四分）　肉桂（五分）　炙草（三分）
又　党参（三钱）　炒茅术（一钱）　茯苓（一钱五分）　炙草（五分）　炮姜（六分）　当归（二钱）　白芍（一钱）　杏仁（七粒）　乌梅（一个）　大枣（二）
钱右　脉至左部细弱，右三部较左滑大，脘痛彻背，得吐痰水则止，胃家积饮停痰。至于夜不能寐，亦属胃不和之据。
生熟砂仁（六分）　焦茅术（一钱）　制半夏（一钱）　陈皮（一钱）　枳壳（炒，六分）　神麴（炒，一钱）　穀芽（三钱）　竹茹（四分）　降香（五分）　姜（二）
徐右　心跳不宁，面无华色，胸脘疼痛，脉至细弱。究宜心营与胃气兼补。
丹参（三钱）　当归（二钱）　冬术（三钱）　母丁香（二粒）　蔻仁（二粒）　桂圆肉（五个）　没药（五分）
张左　脉至迟滑，脘痛攻撑，有时作呕，纳穀不旺。此系脾阳不振，胃有积饮停痰，拟温胃饮主之为是。
生熟砂仁（五分）　冬术（三钱）　陈皮（一钱）　草炭（四分）　乾姜（四分）　茯苓（一钱）　半夏（一钱）　焦穀芽（一钱）　木香（煨，三分）
曹右　气窒胸痹，痛连背胁，得食则安者，痛久则胃虚也。治以和胃通络。
半夏（一钱）　细苏梗（一钱）　大麦仁（炒，一钱）　橘络（三分）　蔻仁（二粒）　玫瑰花（五分）　玉兰花（五分）　母丁香（一粒）　蝉壳　散服六剂
接　冬术（炒，三钱）　肉桂（三分）　新会皮（一钱）　川连（三分）　香附（磨冲，一钱）
许右　脉至沉迟为寒无疑，投温通一法大痛稍减而不能止。近日方中为扶正之品，最为确当。今即仿炙用姜桂理中为治。
党参（三钱）　姜炭（六分）　冬术（炒，三钱）　炙草（五分）　官桂（五分）
又　蛳螺壳，炭灰上煅，研末。痛时以一二钱置舌上，开水送下。
又　冬术（炒，三钱）　茯苓（三钱）　桂枝（一钱）　煨姜（一钱）　炙草（五分）　痛时服之
又　远志（一钱）　枣仁（二钱）　黄耆（酒炒，一钱五分）　杞子（一钱）　茯苓神（二钱）　当归（酒炒，一钱）　党参（三钱）　冬术（炒，二钱）　桂圆（五个）　木香（冲，三分）　此方痛止服
陈右　脘痛。
丹参（三钱）　香附（一钱）　川芎（一钱）　当归（三钱）　杏仁（二钱）　砂仁（八分）　姜（一）
又　良姜（五分）　乾姜（四分）　甜杏仁（一钱五分）
章右　胃脘当心而痛，得含则安，作虚寒治。
冬术（炒，三钱）　官桂（去皮，八分）　新会皮（一钱）　煨姜（一片）
蒋右　胃脘痛。
延胡（二钱）　草果（六分）　没药（去油，五分）　香附（一钱）　半夏（一钱）　焦麦芽（二钱）　木香（四分）
朱左　湿停胃脘，由乎中阳不运。
茅术（炒，一钱）　厚朴（姜汁炒，一钱）　陈皮（一钱五分）　草炭（三分）　枳壳（六分）　半夏（一钱）
王右　六脉沉细，中脘疼痛，止发无时。此中阳不足，当培脾土，兼以温之。
冬术（三钱）　穀芽（三钱）　当归（一钱五分）　陈皮（一钱）　生熟砂仁（四分）　远志（七分）　枸杞子（二钱）　柏子仁（一钱）　神麴（炒，三钱）　建莲（炒，一钱）　生姜（一小片）
葛　酒湿伤中，胸脘卡痛卡胀。
中朴（姜水炒，三钱）　陈皮（一两）　煨草果（四钱）　半夏（姜汁炒，六钱）
上药，为细末。每日清晨。开水调服一二钱。
刘右　寒气交凝。
香附（二钱）　良姜（炒，五分）
姜左　脘痛吐酸，脉至右弱左弦。此肝木肆横，胃土受克。
党参（三钱）　冬术（炒，三钱）　茯苓（一钱五分）　炙草（四分）　广皮（一钱五分）　吴萸（三分）　生姜（二片）
姜右　肝阳挟痰，上阻于咽。
泡吴萸（三分）　川连（三分）　半夏（一钱）　香附（一钱）　姜（一）　竹茹（八分）
张左　脘痛连胁，脉至左关见弦。此系肝胃不和。
制半夏（一钱）　陈皮（一钱）　生熟砂仁（一钱）　广玉金（一分）　泡吴萸（七粒）　生姜（一片）
马左　湿停中脘，胃脘当心而痛。
川朴（姜汁炒，一两）　茅术（米泔水炒，一两）　广皮（炒，一两五钱）　蔻仁（研，一两）
上药，为末。每日，冲服二三钱。
张　脘痛连于少腹，脉至迟滞，乃寒与气凝滞于肝胃之间，不通，则痛斯作矣，温之通之。
乌药（一钱）　苏梗（三钱）　焦麦芽（三钱）　桂枝（四分）　广木香（四分）　吴萸（三分）　砂仁（炒，三分）　生姜（二）
管左　胸痹脘痛，由肺气窒塞，胃气不降。
蒌仁（一钱五分）　焦枳壳（八分）　小朴（四分）　广皮（一钱）　木香（三分）　生熟砂仁（五分）　大麦仁（一钱五分）　制半夏（一钱）　生姜（一片）
管右　胃脘当心而痛，温之通之。
香附（一钱五分）　生熟元胡（二钱）　良姜（炒，六分）　木香（三分）　玉兰花（五朵）
邵左　脘痛当心，脉至左弦而右寸大。用左金以泄肝阳。
吴萸（淡，三分）　川连（三分）　神麴（炒，一钱）　黑栀（一钱）　木香（四分）　姜（一片）
吴左　脘痛脉迟，痛止则恶心，得食稍安。此胃虚而有寒也，痛支左胁，肝木乘虚木侮故耳。
党参（炒，三钱）　枳实（炒，五分）　吴萸（十粒）　乾姜（四分）
又　原方，加白芍炒、川连、附子。
杨左　木乘土，胃脘痛不适。胃喜降，木喜疏，宗此立方。
大麦仁（三钱）　防风（一钱）　苏梗（二钱）　乌药（一钱）　生熟砂仁（六分）　枳实汁（冲，三匕）　粟梗（二钱）
王左　胃脘当心痛彻于背，连于腰。半由寒湿，半由劳伤。
淡乾姜（炒，三分）　良姜（炒，五分）　白蔻仁（五分）　丁香（四分）　厚杜仲（姜汁炒，三钱）　生熟元胡（一钱）　木香（三分）
佟左　脘痛经年，时而便溏，得食则安，脉至左弦右弱。此木侮土衰，脾虚则求助食也，议与桂苓术甘汤。
甜冬术（炒，三钱）　炙草（五分）　茯苓（一钱五分）　桂枝木（四分）

癖块  ***************************
钱右　瘀凝气滞，少腹结症。
桃仁泥（一钱五分）　生熟延胡（一钱）　川楝子（二钱）　细青皮（一钱）　丹参（三钱）　香附（一钱）　当归（三钱）　楂炭（二钱）　刘寄奴（二钱）　韭菜根（四钱）　两豆尖（一钱）
接方　四物，加丹参、香附、楂炭、川楝子、元胡、炙鳖甲、玫瑰花。
杨左　久疟伤脾，纳减便溏，有时见血，左肋结癖。兹因土衰，夹积夹痰而成。
鸡金　山药　砂仁　车前　焦穀芽　水红花子　党参　冬术　茯苓　炙草　杜仲　陈皮　白芍　神麴　肉果
某　脐左结癖，以至疏失职，二便不爽。
川楝子（三钱）　生熟延胡（一钱五分）　丹皮（炒，一钱五分）　南沙参（四钱）　钩尖（五钱）　茯苓（三钱）　石决明（一具）　黑山栀（一钱五分）　木瓜（一钱）　橘叶（五张）
钱右　年及五旬，气血不亏而亏，即有症瘕癖痞，不可以古来攻消之方治之，先贤曰补正则块自除，此言非谬也，宗之。
党参（三钱）　冬术（一钱五分）　陈皮（一钱）　延胡（一钱）　白芍（炒，一钱）　当归（三钱）　熟地（四钱）　白蒺藜（一钱五分）　川楝子（一钱五分）　砂仁（炒，四分）　焦元楂（四分）
谈右　脾气不运，夹积夹痰，而中脘结痞，气逆攻撑。
制半夏（一钱五分）　小朴（五分）　苏梗（二钱）　香附（一钱五分）　茯苓（二钱）　砂仁（六分）
某　以一人之腹，而兼痞症癖三块，攻撑为患，其何以堪？平素饮食不节，以至痰凝气滞而成。
砂仁（六分）　鸡内金（一钱）　水红花子（三钱）　京三稜（一钱）　蓬莪术（一钱五分）　神麴（炒，一钱）　生鳖甲（四钱）　焦茅（一钱）　当归（三钱）　楂肉（炒，二钱）
许左　疟后结癖，今胸腹满胀，纳食减少，大便溏，脉细弱而甚于右。须防癖散成臌。
枳壳（五分）　泽泻（一钱）　姜皮（三分）　茅术（炒，一钱）　茯苓皮（三钱）　神麴（炒，一钱）　砂仁（一钱）　大腹皮（一钱五分）　陈皮（一钱五分）　白芍（一钱）　苏梗（二钱）
吴右　脾胃两亏，食物不运，腹中结块不一，呕泄兼作无时。
炒神麴（一钱）　炒山楂（一钱五分）　赤苓（二钱）　车前子（一钱五分）　泽泻（一钱）　白术（三钱）　炒扁豆（三钱）　木香（三分）
某　脐之左半，乃肝经部位，结块板硬，起伏作痛。日数必以五，五为土数，发则攻冲，中脘不适，脉至弦数，甚于右关。显系肝阳犯胃。
广郁金（一钱）　半夏（一钱）　大麦仁（五钱）　乌梅（一枚）　白芍（二钱）　炙草（四分）　防风（一钱）　黄芩（一钱）　山栀（一钱）　木瓜（一钱）　蒺藜（一钱）　陈皮（一钱）　吴茱萸（一粒）
陈　右肋之下，中膀之傍，期门部位，此因太阴脾土所居之地，厥阴肝经循循之处。症结块大如婴，按之板硬而痛，脾不健运，寒积痰凝，非温不化。但势猛体弱，攻坚之品，未敢擅投。
莱菔子（一钱）　瓦楞子（三钱）　当归（二钱）　炙甲片（一钱）　郁金（一钱五分）　神麴（炒，一钱）　砂仁（六分）　姜（一）
又　射干（三分）　雄黄（五分）　生矾（五分）　肉桂（五分）　南星（五分）　水红花子（五分）
共研细，膏药上贴之。
过右　面黄脉弱纳少，右肋下结块。此系脾不健运，夹积夹痰所致。体质薄弱，不宜纯用攻消，第补气分，亦无益。法分健脾为主，佐以扶正兼消，而不猛烈者，久投自效。
冬术（炒，四钱）　党参（炒，三钱）　当归（炒，二钱）　神麴（炒，一钱）　楂肉（炒，一钱）　砂仁（炒，八分）　加水红花子（五钱）
吴左　癖大如盘，良由疟后失调，饮食不节，痰积交滞而成。大便见溏，脾土衰矣。脉至右无力，体虚不任攻消，用拟香砂枳术合外台茯苓饮。
川楝子（一钱五分）　党参（五钱）　茯苓（一钱五分）　鸡内金（一钱）　木香（三分）　茅术（一钱）　白术（炒，一钱）　白芥子（一钱）　半夏（一钱）　莱菔子（一钱）　砂仁（一钱）　枳实（五分）　神麴（炒，一钱）
王右　癖结腹左。
白术（四两）　神麴（炒，三两）　杜仲（盐水炒，三两）　砂仁（炒，三两）　莪术（炒，一两五钱）　鸡内金（炙，二两）　当归（酒炒，三两）　青皮（炒，二两）　炙鳖甲
上，为细末，水泛为丸。每日服三四钱，早晚用穀芽汤下。
李左　少腹之右结块，大如覆碗，拒按而痛，小溲维艰而短赤，脉至无力而数，由来月馀，诸药罔效。经阴之络，环于阴器。又肝主疏泄，无阴则无阳以化，溲之不利，块之凝滞，良由厥阴瘀滞交凝，肝阳郁而不泄。但久病体虚，徒攻无益而有损。商消补兼施一法，气血充满，则块自消也。
洋参（二钱）　当归（三钱）　生地（四钱）　生炒延胡（三钱）　川楝子（三钱）　乌药（一钱）　刘寄奴（三钱）　甲片（一钱）　血珀（一钱）　泽泻（一钱）　木香（五分）　两头尖（十粒）　韭菜根（三钱）
将药煎好，送肾气丸。
施右　女子腹中有块，有四：在胸腹肋下者谓痞癖，多因夹食夹痰夹气而成矣；定而不移者谓之症，多因瘀凝寒滞而结；聚散无常者谓之瘕，多因木郁挟气火所致。今诊得右关尺弦数，少腹左右有筋似块，痛牵连内侧中，行散则无形，而百骸俱痛，盖由产后营亏，客寒乘虚而入于肝络，久而化火，举发不常，痛无定在，即所谓瘕也，亦七疝之属是也，总不外乎厥阴肝经之恙。用拟通则不痛之法，痛时服之，以治其标；养血活血，舒筋宣络之法，不痛时服之，以治其本。
香附（炒，一两）　细辛（二钱）　沉香（三钱）　木香（三钱）　松香（三钱）　玉金（三钱）　荆芥（三钱）
上药研细末，临痛时将炒陈粟梗（三钱）、杉木梢（一两），煎汤服一二钱。橘叶（一钱）煎汤，服末药一二钱。当归龙荟丸五六钱，痛时亦用陈粟梗汤送下。
煎方　川楝子（二钱）　当归（三钱）　牛膝（一钱五分）　木瓜（一钱）　丹参（三钱）　延胡（二钱）　南沙参（四钱）　香附（一钱五分）　赤芍（五分）　白芍（五分）　木香（四分）　生熟砂仁（二钱）　荔枝核（炙，四）
唐左　聚散无常者，瘕也。坚硬不移者，症也。良由寒冷痰积，四者结成，踞于中焦，日渐长大。阴阳论，脾气不升，胃气不降，上为呕吐，下为闭结，失治于初，致成棘手，当阴凝涸闭，非阳和不宣，即以其法加减。但症已深重，无欲速之法，调理不善，变端及多。
党参（四钱）　生于术（三钱）　楂炭（二钱）　莱菔子（一钱五分）　砂仁（炒，八分）　枳实（炒，四分）　肉桂（四分）　川连（三分）　乾姜（三分）　淡苁蓉（三分）　水红花子（二钱）
吴　体实脉实者，无论症癖，俱可攻消。体虚脉虚者，总宜培补，气虚为先，昔贤曰补正则块自消也。今六脉细涩，细为血少，涩主精伤。脾主肌肉，神形消瘦，脾虚可知。腹虽有块，切勿攻之，用拟培补气血，佐以健运脾土一法，耐心服之。
黄耆（三钱）　当归（一钱）　熟地（五钱）　冬术（一钱五分）　山药（三钱）　神麴（炒，一钱）　白芍（炒，一钱）　丹皮（炒，一钱）　楂炭（二钱）　生洋参（二钱）　川楝子　延胡（生炒，一钱）　水红花子（四钱）
许右　寒凝痰积，中脘结块，不时作痛。宜与温开。
肉桂（四分）　川茅术（一钱）　半夏（一钱）　良姜（八分）　赤苓（二钱）　香附（一钱）　丁香（三分）　蔻仁（三粒）　当归（五钱）
夏右　少腹结块，日渐肿大，定而不移，谓之症，乃从产后瘀凝不行所致。但体气不足，难以纯用攻消，理脾养营之中，兼流动之品，缓缓图治可也。
赤芍（一钱）　桃仁泥（二钱）　牛膝（一钱）　黑栀（三分）　肉桂（三分）　党参（三钱）　冬术（炒，五钱）　当归（四钱）　刺蒺藜（三钱）　乌药（七分）　甲片（一片）　延胡（二钱）　红花（三分）
华左　少腹结块，攻痛无定，上逆犯胃则呕，脉至沉迟而滞。先理气机。
煨木香（三分）　沉香（冲，三分）　煨姜（一钱）　茯苓（二钱）　陈皮（盐水炒，一钱）
秦左　脾阳不运，夹积夹痰，瘕结左胁，块大如盘，六脉沉细而迟。急宜培补脾阳，以消阴翳，否则难免瘕散成臌。
炮姜（六分）　肉桂（五分）　白术（炒，四钱）　枳实（炒，五分）　神麴（炒，一钱）　楂肉（炒，一钱五分）　党参（六钱）　砂仁（炒，八分）　鸡内金（一钱）　水红花子（四钱）
又　焦白术（一钱五分）　神麴（炒，一钱）　莱菔子（六分）　车前子（一钱）　砂仁（八分）　荆芥（八分）　荷叶（一钱）
某　瘕撑作痛，痛甚则厥，久热不已，脉至弦弱，遍体生疮。此为木郁侮土，肝肾阴亏。症属绵延，不易奏效。
石决明（四钱）　生地（四钱）　北沙参（四钱）　川楝子（炒，三钱）　延胡（一钱五分）　当归（三钱）　丹皮（炒，一钱）　炙桑皮（一钱）　石菖蒲（五分）　生首乌（八钱）　青蒿梗（一钱）
秦左　癖成于气积交凝，体实者可攻，体虚者宜健运为主。经曰，补正则块自除。
鸡内金（一个）　当归（炒，一钱）　生姜（一）　焦冬术（三钱）　砂仁（六分）　焦枳壳（五分）　焦神麴（一钱）　焦穀芽（二钱）　水红花子（四钱）
诸左　疟止复发，癖亦渐消而未尽。此宜扶正培土为主，兼以疏解攻坚。
柴胡（三分）　砂仁（炒，六分）　草果（六分）　炙甲片（一片）　党参（三钱）　冬术（四钱）　炙草（六分）　半夏（一钱）　当归（三钱）　焦神麴（一钱）　水红花子（四钱）　生姜（一）　大枣（二）
某　经曰：身寒汗多，阴气胜也；厚衣不能温，髓空而寒在骨也。然不冻慄者，一水不胜二火也。在胁下有形如覆杯，名曰肥气，肝之积也。积之结成，由脾气不运，肾阴不旺，寒凝食滞，气阻血闭也。脐之左，脐之上，筑筑然能振跳，动气发也。动之微，止在腹；动之甚，则冲胸膈，犯及上焦，咽喉为之吞吐不适，或恼怒，或如狂。事下则平，止发均不由己。无非肝肾真阴失守，阳气失藏，龙雷之火，时上时下也。喜食姜附者，脏寒可知也。喜食甜物者，土虚欲得甘以助之。合方，阳宜固，阴宜守，土宜培，木宜平。消坚攻积不宜太过，恐伤正气，昔贤有云养正则块自除，此不消之消，所以消也。
熟附（一钱）　绵耆（一两）　肉桂（五分）　白芍（三钱）　当归（三钱）　五味（四分）　煅牡蛎（八钱）　熟地（一两）　党参（六钱）　茯苓（二钱）　神麴（炒，一钱五分）　冬术（炒，四钱）　茅术（炒，四钱）　炙草（五分）　羚羊（四分）　焦元楂（二钱）

痿症  ***************************
某　小腹垂垂，溲不利，便亦难，清浊之气，不得升降，以至机关不利，两足痿弱，先为开通膀胱，以观其效否。
滑石（三钱）　赤苓（三钱）　猪苓（三钱）　泽泻（一钱）　陈皮（一钱五分）　乌药（二钱）　川牛膝（二钱）　冬葵子（二钱）　川斛（四钱）
马　足膝不能伸，左关尺濡弱。此气血两亏，筋失所养。拟温补舒中。
独活（一钱）　党参（三钱）　冬术（三钱）　炙草（六分）　川芎（七分）　当归（三钱）　熟地（一两）　苡米（六钱）　秦艽（二钱）　续断（三钱）　木瓜（一钱）　牛膝（三钱）　虎胫骨（三钱）　肉桂（三分）　制附子（六分）
某　六脉沉细，腿膝无力，而成痿症。此非肺热叶焦，亦非阳明火症。系下元不足，气血两亏，兼之劳动大过。用大防风汤治之。
防风（二钱）　黄耆（六钱）　党参（五钱）　山药（四钱）　狗脊（四钱）　熟地（一两）　杞子（三钱）　杜仲（一两）　炙草（五分）　冬术（三钱）　牛膝（二钱）　续断（三钱）　熟附子（一钱）
毕童　大筋软短为拘，良由血不营，气不足。
苡米（四钱）　杜仲（四钱）　牛膝（三钱）　续断（三钱）　秦艽（三钱）　熟地（八钱）　木瓜（一钱）　锁阳（二钱）　虎胫骨（四钱）　当归（三钱）　红花（三分）　银花藤（八钱）　桑枝（五钱）　笋缏丝绵筋（四钱）
某　骨属肾，筋属肝。膝肿甚于内侧，脉见弦数，左足曲而难伸。脉症合参，显系肝肾阴亏，风温乘虚下注，郁久化火为患。法当扶正育阴为主，佐以驱风活络清火一法。况频频梦遗，助火劫阴之品，均宜慎用。
生地（一两）　丹皮（一钱五分）　羚羊（三钱）　木瓜（一钱）　没药（一钱）　当归（五钱）　秦艽（三钱）　防风（一钱）　洋参（四钱）　麦冬（一钱）　独活（六分）　川斛（六钱）　苡米（一两）　芡实（一两）　山药（三钱）　银花（三钱）　桑节（五钱）
某左　经曰：掌得血而能握，足得血而能步履。又曰：湿热不攘，大筋软短，小筋舒长，软短为拘，舒长为痿。凡有邪者，无不肿痛。今左手不用，而肩脱不肿不红不痛，此血不营于筋络，气不达于肢节，理当气血兼培，以血肉有情之品，投之自愈。
黄耆（六钱）　当归（三钱）　白芍（一钱）　熟地（六钱）　冬术（三钱）　虎骨（四钱）　龟板（炙，三钱）　鹿筋（牡蛎粉炒，三钱）　桂枝（三分）　党参（四钱）　桑枝（五钱）　马料豆（三钱）　红枣（三个）
杨左　诸节属肝，屈不能伸，病在筋也。脉见左关弦数，据述初起，二便不通，盖肝主疏泄，因忧郁气滞伤肝，湿热之邪，乘虚下注，以至右足步履艰难，痛无已时。法当疏肝养之体，兼清湿热治之。
柴胡（三分）　当归（三钱）　木瓜（一钱五分）　丹皮（一钱五分）　黑栀（一钱）　茅术（一钱）　防风（一钱）　秦艽（一钱）　苡米（一两）　牛膝（二钱）　没药（六分）　银花藤（五钱）　川斛（五钱）　清晨服虎潜丸三钱开水送下。
汪左　经曰：掌得血而能握，足得血而能履。又云：气虚则麻，血虚则痛。今诊得脉象，左三部细弱，右寸无力，右关带滑，此气血之亏，不言可知，所用地黄饮子方法加减，极为稳当。目下煎剂，宜先理脾胃为要。
冬术（五钱）　杜仲（一两）　芡实（四钱）　穀芽（五钱）　建莲（三钱）　山药（三钱）　扁豆（炒，三钱）　茯苓（二钱）　半夏（二钱）　陈皮（一钱）　黄耆（元米炒，六钱）　杞子（三钱）　当归（土炒，一钱五分）
某左　右足步履，屈伸不能如意，亦是气血不充之故。
洋参（二钱）　冬术（五钱）　杞子（三钱）　远志（一钱）　当归（三钱）　丹参（三钱）　杜仲（六钱）　马料豆（三钱）　红枣（三个）　桂圆肉（三个）
王左　两足痿软，不时收引，脉细弱无力。此系欲后受寒，邪归入肝肾。治当温补，但时令不宜过于辛热。
虎骨（炙，四钱）　鹿筋（麸炒，三钱）　笋缏（四钱）　杜仲（姜汁炒，一两）　当归（酒炒，五钱）　川断（三钱）　木瓜（一钱五分）　绵耆（一两）　冬术（六钱）　丹参（三钱）　怀膝（酒炒，一钱）
金匮肾气丸（三钱），每日清晨用木瓜汤送下。
某　寒湿乘虚入于太阳，䙀腿胀痛，屈伸不便，曾经患疡，恐又复发。
泽泻（一钱）　羌活（一钱）　赤苓（三钱）　苡米（一两）　宣木瓜（一钱五分）　川断（三钱）　绵耆（三钱）　牛膝（三钱）　杜仲（四钱）　黄芩（一钱）　当归（三钱）　陈皮

痰饮  ***************************
王左　停痰积饮，居于中宫，寤不安寝，得吐则适，得泄则安。法宜和胃理气豁痰。
半夏　广皮　茯苓　枳实（炒）　川斛　洋参　竹茹　秫米
某右　痰去过多，阴津有伤，口渴溲短，舌光无苔。法宜温养肺胃之阴。不可再理小便，以伤其液。初学者于此等处，机要小心。
北沙参（三钱）　麦冬（二钱）　玉竹（三钱）　扁豆（三钱）　橘红（一钱）　茯苓（二钱）　川贝　枇杷叶（二钱）
任左　脉来右关滑大，时常吐酸，胸闷不适，饥时腹中漉漉，如有水声。此痰饮积于中宫，良由脾阳失运。先以小半夏，加茯苓以彻饮，续商通阳可也。
制半夏（姜汁炒，三钱）　生姜（一钱）　茯苓（五钱）　枳壳（四分）
吴右　痰之为病，变怪多端，郁症有六，飞尸有十二，此症近似，郁症中之痰气，飞尸中之伏运。
桃干（一个）　旧席草（二钱）　制半夏（一钱）　川贝（一钱）　桔梗（八分）　殭蚕（炒，一钱）　桑枝（三钱）　忍冬藤（三钱）　紫降香（一钱）　红花（三分）
又　痰根已去其半，经曰衰其大半而止。今且平调，如日渐轻，可以不必再用攻逐，否则停十日半月再用药可也。经云五补一宣，十补一宣，乃治此症之要法。
制半夏（一钱）　川贝（一钱）　橘红（一钱）　云苓（二钱）　竹沥（十匕）　桑枝（三钱）
又　红花（三分）　旧席草（一钱）　丝瓜络（五钱）　制半夏（一钱）　川贝（一钱）　杜仲（五钱）　桑皮（二钱）　归须身（二钱）
王左　湿痰阻于上中二焦。
半夏（炒）　陈皮　苏子（炒）　莱菔子（炒）　白芥子（炒）　云苓　鸡钜子
又　脉至右三部渐见和缓，左三部弦滑如前。去湿豁痰，稍兼平肝理气之品。
前方，加青皮、防风。
朱右　痰气阻于咽嗌。
海带（二斤）　海浮石（四两）　桔梗（一两）　白芥子（二两）
上，研细末，酒糊丸。每服三钱。
许　饮停心下，痰聚脘中，腹下漉漉有声。拟用桂苓术甘汤。
茅术（炒）　茯苓　半夏　桂枝　炙草　姜

头痛  ***************************
秦右　血虚头痛。
川芎（一钱）　白芷（一钱）　当归（八钱）
冯右　半边头痛。
川芎　白芷　当归　荆芥　蔓荆子　银花　葛根　鸡钜子
某　脉细头痛，遍于左半，细为血少。宗血虚邪袭治之。
当归（一两）　防风（一钱）　葱头（一个）　陈酒（半杯，冲服）
接方　川芎（七分）　当归（三钱）　白芷（八分）　防风（一钱）　黄耆（六钱）　柴胡（三分）　蔓荆子（一钱五分）　甘菊（一钱五分）　生熟草（三分）　赤芍（一钱）
陈左　脑后属三阳部位，今胀痛耳中出水，眠目流泪，无非风火上炽，吸引湿浊上冒头面。拟羌活汤胜湿。
羌活　柴胡　白芷　独活　川芎　甘草　藁木　黄芩　黑栀　连翘　滑石　薄荷　黄耆　当归　桑枝

腹痛  ***************************
王左　据云按紧则适，有时攻及胸胁，牵连背脊之下。今脉三五不调，指尖冰冷，若向来如此。非寒既虫，若近日见此脉象，须防发病，慎之慎之。
桂枝（六分）　炮姜（五分）　吴萸（二分）　当归（三钱）　木香（四分）　熟地（五钱）
又　前投温通肝肾，脉来连续，指尖亦不若从前之冰冷。方亦不乎姜桂理阴。
熟地（八钱）　炮姜（五分）　肉桂（四分）　当归（三钱）　小茴香（四分）　乌药（炒，一钱）　吴萸（二分）　白芍（酒炒，一钱）　炙草（五分）　煨木香（四分）
蒋左　肝肾两伤，寒邪乘虚深入，以至腹痛连绵不已，牵引百骸。拟用理阴加味。
淡苁蓉（四钱）　杞子（三钱）　当归（三钱）　熟地（八钱）　肉桂（四分）　炮姜（五分）　炙草（五分）　乌药（一钱）　川楝子（一钱五分）　延胡（炒，一钱五分）
又　淡苁蓉（一钱）　杞子（三钱）　当归（三钱）　炙草（四分）　熟地（八钱）　延胡（一钱五分）　川楝子（一钱五分）　熟附（八分）　白芍（炒，一钱五分）　五味（七粒）　牡蛎（四钱）　桂枝（五分）　磨沉香（冲，十匕）
秦右　痛甚于少腹之右而拒按，且见便溏。先为调气通滞。
楂炭（三钱）　神麴（一钱）　莱菔子（一钱五分）　乌药（一钱）　槟榔（一钱）　青皮（一钱五分）　赤苓（一钱）　炙草（一钱）　延胡（二钱）　麦芽（二钱）

胁痛  ***************************
汪左　痛甚于乳房，天府云门，此系肺胃两经，后连于背，起坐不能舒展，横连臂，与食指举动牵引作痛，脉至沉迟，稍见滑象，向有足疾，步履重著无力。细细合参，肺为主气之脏，肺气窒塞，则经之气不宣；阳明为宗筋之腑，阳明虚，则宗筋纵，一身之机关不利。盖肺气窒则湿滞，湿滞则痰凝，初痛在气，久痛则入络。经曰：壮者气行则愈，怯者著而成病。今得食则安，手按则适，谓非虚乎？似宜虚中挟实，未识当否。
丝瓜子（二钱）　归须（一钱）　通草（五分）　叭杏（一钱五分）　橘络（一钱）　参须（三钱）　苡米（炒，四钱）　川贝（一钱）　延胡（一钱）　玉金（八分）　青木香（七分）　新绛（一钱）
又　肺为主气之脏，脾为后天之本。右寸关软弱，其气分之亏，不待言矣，况当大气发泄之令，可不固正培土为先。自病以来，攻破之药，所服不少，既不应手，断不可久投之理。据愚见，凡实体实症实脉，未尝不可攻破，然暂用不可久投，既投不效则非其症也。先贤云，七实三虚，行中带补；七虚三实，以补兼行。今脉症合参，虚多实少，宜培补气血为主，兼调脾胃，佐以通流，耐心安养，庶乎不失。
绵耆（三钱）　当归（一钱五分）　延胡（一钱）　茯苓（二钱）　柏子仁（一钱）　杜仲（三钱）　生熟芽（二钱）　桑枝（酒炒，三钱）　生姜（一）　大枣（二）
清晨，用独参一钱，煎汤服。
某　木郁侮土，胁痛纳减，且素有晨泄便红，次系失藏失统，脉不弦数，尽可放心。
参须（一钱）　扁豆（四钱）　山药（炒，五钱）　白芍（炒，三钱）　炙草（四分）　冬术（一钱）　乌梅（一）　马料豆（五钱）　建莲（三钱）　香稻秧（一支）

喉症  ***************************
邵　肝火熏蒸灼肺，唇舌咽喉，如焚而痛。此补肺之母，水壮则虚阳自潜。
生草　灯心　银花　桔梗　元参　泽泻　茯苓　山萸　丹皮　生地
陈　咽喉内外无处不烂，可忧者腐，不能脱凶。
薄荷　川连　川芎　牛蒡　淡苓　山栀　元参　生草　荆芥　连翘　射干　竹叶　马勃　灯心　花粉　银花　羚羊

妇人科  ***************************
刘　经水先期，来时发热，骨节烦疼，脉来细弱，此营卫两亏。拟八珍汤加味，取其气血并补。
洋参（一钱）　茯苓（一钱）　冬术（一钱）　炙草（四分）　川芎（七分）　当归（一钱五分）　白芍（一钱）　生地（五钱）　泽兰（一钱）　山药（三钱）　杜仲（三钱）　丹参（二钱）　香附（一钱）　益母草（一钱）　海螵蛸（一钱）
刘　屡次崩淋，六脉细涩，经后腹痛。纯乎虚象，用黑归脾汤。
黄耆（五钱）　冬术（三钱）　洋参（二钱）　茯苓（一钱）　枣仁（二钱）　远志（五分）　当归（二钱）　炙草（四分）　熟地（五钱）　白芍（一钱）　杞子（三钱）　杜仲（三钱）　穀芽（三钱）　桂圆肉（五个）
梅　纳少便溏，经停发热。脾气衰弱，肝肾阴亏。用八珍加减。
洋参（三钱）　冬术（炒，二钱）　茯苓（二钱）　炙草（四分）　白芍（一钱）　生地（五钱）　怀药（炒，二钱）　神麴（炒，一钱）　丹皮（三钱）　泽兰（一钱）　延胡（一钱五分）　穀芽（生炒，一钱五分）　黑栀（一钱）
孙　产后营卫两亏，时常内热，脾胃气机亦弱，作酸胀满呕吐。
蔻仁（二粒）　砂仁（三粒）　陈皮（一钱）　半夏（一钱）　神麴（炒，一钱）　穀芽（炒，三钱）　生姜（一片）
接服　八珍，加陈皮、砂仁、丹参、香附、姜、枣。
许　乳头属肝，血藏于肝，经来则乳胀而痛，血欲行而气不行，气滞则血亦滞。调其气，理其血，营卫调和，则痛自愈。
生熟香附（各五分）　青皮（五分）　当归（三钱）　川芎（一钱）　赤白芍（各一钱）　生熟延胡（各一钱）　熟地（四钱）　川楝子（炒，二钱）　决明（三钱）　泽兰（一钱）　牡蛎（三钱）　玫瑰花（一朵）
另，用柴胡（三分），蒺藜（二钱），通草（五分），暂服三剂。
史　经水一月两至，纳穀不贪，右关脉弱，胸脘有时作痛。此脾不统，而胃失和矣。
四物，去川芎，加杜仲、砂仁、陈皮、玫瑰花。
史　赤白交下，月事或前或后，腰痛如折。气血两亏。
四物，加杜仲、牡蛎、莲子、神麴、玫瑰花。
王　经来乳胀，营分血气不和。
炙生地（四钱）　川芎（八分）　当归（二钱）　白芍（一钱）　香附（一钱）　陈皮（一钱五分）　丹参（三钱）　泽兰（三钱）　玫瑰花（二朵）
穆　脉不见数滑，难以痰火论，惟左沉分涩滞。此系气滞血虚，经水来乳头作痛胀，乳头属肝，经欲行而气不宣，木喜条达，勿作痰症治。
香附　茯神　杏仁　洋参　丹参　归身　青皮　远志　玫瑰花
范　血去过多，左关尺细弱，右关尺浮大，舌碎而痛。阴亏者必火旺上炎，血虚者气无所附，宗此立方。
熟地（八钱）　当归（二钱）　白芍（炒，一钱五分）　黄耆（炒，三钱）　阿胶（二钱）　元参（二钱）　荆芥炭（一钱）　藕节（一个）　荷叶蒂（一枚）
邹　赤白交下，营卫两亏。八珍加味治之。
熟地（四钱）　狗脊（炙，三钱）　续断（二钱）　海螵蛸（去毛，一钱）　党参（炒，三钱）　茯苓（二钱）　白术（炒，一钱五分）　炙草（八分）　当归（二钱）　川芎（八分）　白芍　煅牡蛎（四钱）
周　经水先期，经后五日六日淋漓，脉至迟细，右手更甚，气分偏亏。拟用人参养营加减。
党参（三钱）　茯苓（一钱五分）　冬术（炒，二钱）　炙草（六分）　白芍（炒，一钱）　熟地（六钱）　杜仲（三钱）　乌贼骨（一钱）　大枣（二）
某　脉来右寸浮大，大便气滞不爽，经来前后不调。先为通达。
生熟香附（二钱）　生熟砂仁（六分）　焦枳壳（五分）　丹参（三钱）　茯苓（三钱）　陈皮（一钱）
丁　先因经失调，后因受寒咳逆，数月寒热不已，力乏腰痛。气血兼培，佐以温疏。
党参（三钱）　当归（二钱）　熟地（八钱）　半夏（一钱）　杜仲（四钱）　陈皮（炒，一钱）　炙草（六分）　叭杏（二钱）　款冬花（三钱）　生姜（一）　大枣（一）　玫瑰花（二朵）
郭　经水先期，来时必先腹痛发热，脉至左手沉分大而滞数。拟调养营法，兼以泄热。
川芎（八分）　归身（二钱）　白芍（一钱）　生地（四钱）　丹参（三钱）　香附（一钱五分）　泽兰（一钱五分）　黑栀（八分）　玫瑰花（二）　又加柴胡（四分）　丹皮（一钱五分）　生熟延胡（二钱）　生甘草（三分）　赤芍（一钱）　木香（三分）
吴　产后瘀凝腹痛，症非轻视。
红花（二钱）　桃仁（三钱）　赤芍（一钱）　当归（五钱）　元胡（三钱）　肉桂（五分）　怀膝（三钱）
冯　产后血室空虚，暑乘虚来袭，以致少腹疼痛不已，二便艰涩，脉来细数。宜宗热入血室治之。
川芎（八分）　赤芍（一钱）　当归（三钱）　生地（四钱）　通草（一钱五分）　黑栀（八分）　车前子（炒，二钱）　黄柏（八分）　泽兰（二钱）　刘寄奴（二钱）　生熟延胡（三钱）　六一散（三钱）　荷梗（一尺）
又　二便已能通利，腹痛亦止，脉数未能全退，除未复也。
川芎（七分）　白芍（炒，二钱）　当归（三钱）　生地（四钱）　丹皮（一钱五分）　黑栀（八分）　香附（一钱）　茯苓（三钱）　泽兰（三钱）　泽泻（一钱）　丹参（三钱）　益母草（一钱五分）
许　经来则腹痛，呕吐泻泄，乳房肿胀，显系肝脾不和。
香附　丹参　生熟砂仁　陈皮　焦穀芽　橘叶
又　川芎　当归　生地　茯苓　白术　炙草　陈皮　党参　神麴　炒丹参　香附　泽兰　木香　青皮　生炒延胡
许　经来前后作痛，此气血两亏。八珍加味为治。
八珍，加陈皮、泽兰、砂仁、穀芽。
虞　身怀六甲，遍体虚浮，名曰子肿。虽半由胎气，半由外邪。
白术　黄芩　地骨皮　桑白皮　茯苓　陈皮　防风　腹皮　苏梗
潘　产后操劳，脾土受伤，中阳不运，腹痛纳减。幸脉不见弦数，小心调治，尚可无妨。
冬术（炒，四钱）　穀芽（三钱）　神麴（一钱）　楂肉（炒，一钱）　川芎（八分）　煨木香（三分）　煨姜（一片）　砂仁（生炒，三分）
头不痛去川芎换丹参，腹不痛，木香、生姜（不用煨）。
王　赤白交下，少腹作痛，肝肾有伤也。
杞子（炒，三钱）　白芍（炒，一钱）　山药（三钱）　煅牡蛎（二钱）
王　气血两亏，六脉细涩，经水不行。可补不可攻。
熟地（六钱）　杞子（三钱）　丹参（三钱）　当归（一钱五分）　冬术（炒，三钱）　制洋参（一钱五分）　杜仲（四钱）　穀芽（炒，三钱）　远志（八分）　玫瑰花（八分）　月月红（一朵）　红枣（五分）
陆　经水先期，淋浊不止。此血分有火。
炙生地　白芍　枣仁　泽兰　炙草　稆皮　红枣
苏　经水淋漓，乃气弱不摄。
党参　黄耆　冬术（炒）　茯苓　炙草　当归　杜仲　牡蛎　荷叶蒂
潘　脉来细涩，乾咳无痰，经来一月淋漓，气弱不能摄血。用人参养营汤，培补肺肾。至于少腹之块，切不可攻消，经云养正则块自除矣。
洋参（五两）　冬术（四两）　茯苓（三两）　炙草（一两）　当归（三两）　白术（三两）　熟地（八两）　丹参（八两）　海螵蛸（三两）　五味子（一两）　玫瑰花（二两）　远志（一两）　陈皮（二两）　神麴（炒，三两）　楂肉（四两）　枣肉为丸
煎方　杞子（三钱）　当归（一钱五分）　熟地（五钱）　玉竹（三钱）　冬花术（三钱）　陈皮（一钱）　楂肉（一钱五分）　穀芽（炒，三钱）　桃肉（三个）
王　经来腹痛，由气血不能宣通。
香附（一斤）　酒炒（四两）　姜汁炒（四两）　醋炒（四两）　童便（炒四两）　丹参（一两）
为末，泛丸。每日清晨服。
又　淡吴萸（十四粒），黄糖（二钱），作两丸，陈酒送下。
王　气血调和，自然不痛。
香附（一斤，酒炒四两，姜汁炒四两，醋炒四两，盐水炒四两）　丹参（一两）　当归（炒，三两）　乌药（炒，二两）　玫瑰（百朵）
共研细末，水泛为丸。
范　内热本属阴亏，经迟因于气弱。
川芎　当归　生地　冬术　丹参　香附　泽兰　海螵蛸
陈　小产失血不已，阴离于下，汗出不止，阳脱于上，六脉全无。用回阳益气法。
党参（一两）　黄耆（元米炒，一两）　制附子（一钱）　炮姜（一钱）　熟地（一两）　当归（一钱五分）　冬术（五钱）　炙草（五分）
马　经停三月，脉来细数而弦，舌赤无苔，内热不已，劳怯已成之象。
银柴胡（八分）　炙鳖甲（三钱）　秦艽（一钱）　鲜青蒿（一钱）　白芍（炒，一钱）　神麴（炒，一钱）　冬术（二钱）　川芎（八分）　丹皮（一钱）　生地（三钱）　萸肉（二钱）　炙草（三分）
周　经来一月两至，赤白交下，腰腹俱痛，当气血并补。
党参　茯苓　冬术　炙草　熟地　当归　远志　杜仲　白芍　广皮　牡蛎（煅）
潘　经来血少，脉至左关弦数。宜养阴，经充则化育出于自然。
川芎　当归　白芍（炒）　熟地　丹参　香附　海螵蛸　泽泻
胡　经水愆期，来时必先发热腹痛，血色紫暗，脉来带迟。血分微有伏寒，以致气机不能宣畅。不可过于温补，酌以芳香宣络，气血和平之剂。
玫瑰花　野蔷薇花　香附　丹参　益母草花
盛　血崩脉弱，主以归脾。
冬术　党参（炒）　炙耆　当归　炙草　茯神　远志（炒）　枣仁　炙地　桂圆肉　广木香
承　经水愆期，来时必先寒热，腹痛，便溏，脉至沉迟。此血分有伏寒，而脾气亦不健。
四物，加楂炭、白术（炒）、穀芽、炙草、香附、生姜、大枣；身热加柴胡。
杨　经水先期，前后俱痛，色紫而多，脉来左关带数。调经之中，稍兼泄热。
四物，加泽兰、香附、杜仲、益母草。
某　经来一月两次，内热不已，神倦力乏。
柴胡（三分）　白芍（一钱）　当归（二钱）　大生地（四钱）　女贞子（一钱）　旱莲草（二钱）　丹参（一钱）　洋参（一钱五分）　杜仲（二钱）　川断（二钱）　砂仁（炒，三钱）

八脉  ***************************
邵左　质禀八脉亏损，脊骨高凸，右足腿肉渐渐消瘦，自觉弛长，步履无力，曾经梦遗，气血之伤，不待言矣，但舌苔白滑，补药之中，不可兼渗湿理气。
鹿角霜（五钱）　虎胫骨（五钱）　绵耆（一两）　当归（五钱）　狗脊（五钱）　续断（三钱）　芡实（一两）　大熟地（一两）　冬术（五钱）　木瓜（一钱五分）　独活（一钱）　杜仲（一两）　陈皮（一钱）　龟背壳（四钱）　猪脊筋（二条）
某　人身精气血为之三宝，六脉细涩如无，身体麻木，背脊凸，两足不转，筋骨机关不利。八脉俱伤，督带尤甚，精气血枯藁矣。法当大补。
熟地（一两）　当归（五钱）　川芎（三分）　白芍（一钱）　黄耆（六钱）　冬术（三钱）　茯苓（三钱）　炙草（四分）　肉桂（四分）　熟附（四分）　枸杞子（三钱）　肉苁蓉（四钱）　杜仲（三钱）　鹿角霜（三钱）　怀膝（二钱）　虎胫骨（四钱）　狗脊（三钱）　党参（五钱）　千年健（三钱）
某　督脉亏损，气血亦虚。
鹿角霜（三钱）　胶（牡蛎粉炒，一钱五分）　龟板（三钱）　狗脊（炙，三钱）　冬术（三钱）　杜仲（五钱）　牛膝（二钱）　杞子（二钱）　熟地（五钱）　虎胫骨（三钱）　熟附（三分）　猪脊髓（一条）　羊腰子（一只）　盐（少许）
庄左　脊骨腰间不时作痛，因由督带两伤，曾经尿血。气血两亏。
鹿角霜（四钱）　狗脊（五钱）　骨碎补（六钱）　熟地（八钱）　党参（三钱）　当归（三钱）　杜仲（四钱）　自然铜（三钱）　川断（四钱）　冬术（三钱）　没药（五分）　乳香（五分）　地鳖虫（一个）　桃肉（二）
某　尾闾数寸脊骨，痛难转移，且见寒热。伤在肾督。
鹿角霜（三钱）　胶（化，二钱）　杜仲（一两）　杞子（三钱）　冬术（三钱）　狗脊（一两）　川断（三钱）　砂仁（六分）　猪脊髓（一条）　桃仁（一个）　羊腰子（一只）
潘左　督脉督一身之阳脉，太阳为寒水之腑又为州都之皮，主司寒水。凡骨节，筋聚之所。筋属肝，而骨属肾。今节骨痛连腰背两腿痠疼，小水黄而赤不利，舌苔中心带黄，此是体虚湿蕴。先为分利膀胱，续投培补奇经肝肾。
茅术（炒）　白术（炒）　赤苓　猪苓　泽泻　羌活　防风　黄耆　当归　杜仲　川断　苡米（炒）　狗脊　山药　木瓜　白果　鹿角霜

内外兼症  ***************************
许　因伤而肿，因肿而脓，泻脓耳后肿处痛仍不减，伤未和也。午后微寒发热，日暮稍退，至黄昏仍复如前，天明热渐退去。由来一月有馀，此所谓不内外因而兼外因之恙。不内外因者，伤也。外因者，夏暑秋风感而似疟，日夜两至，气血俱受邪也。
柴胡　洋参　当归　鲜青蒿　红花　丹皮　延胡（生炒）　木香　甘草（生炒）　黑栀　赤白芍　川玉金　中生地　桃仁泥
某　身怀六甲，滞下已难，况可肋下患乎，重险之症。
茅术　黄芩　苏梗　枳壳　赤苓　木香　广玉金
虞　右膝痛减，即在膝加重，兼头痛发热，脉至数而左关浮弦。盖诸节属肝，风性喜于乘木，游行无定，症兼内外，无非风之彻上彻下也。
柴胡　防风　秦艽　羚羊角　连翘　木香　木瓜　丹皮　赤芍　赤苓　归尾　银花　川膝　独活
章　花后馀邪未尽，毒火刑金，金伤则水涸，水涸则阴亏，阴亏则入暮发热。手太阴少商穴，出于大指之端，今之指尖腐烂出血，亦见肺热叶焦。有诸内而形诸外也，胸腹渐渐饱满，清肃之令不行，则浊气在上而生膹胀也。且金伤木无所制，而脾土受侮，土衰则不健运，湿积停矣，能无面色痿黄而形瘦腹胀？拟培土生金法。
洋参　茯苓　天冬　首乌　山药　神麴　冬术　炒苡米　陈皮　银花　白芍　升麻　穀芽（生炒）　桑枝

瘰疬  ***************************
施　禀质阴亏，阴亏者必火炽而上越，肺金受灼则为咳吐红。今虽血不见，而虚阳不潜，络脉为枯，右耳后结核累累入贯珠者。此谓虚痰，良由日受龙雷燔烁，筋无血养所致，非比痰实可攻可消而能速效。急宜凝神静养绝欲往年，乃是治此症之良图，兼以壮水育阴制阳软坚，毋求欲速，方可凑功。如不遵戒守，虽服药无益，慎之慎之。
大熟地　生决明　元参　草节　北沙参　川贝　牡蛎　怀药
又方　大合桃（二十个）　蝉蜕（五个）
将合桃对缝劈开，以蝉七个，和桃肉研碎，乃装入壳内。盐泥包裹，火内煨焦，去泥研末。用淡盐汤调送，每日一服。作二十服，另包。倘若煨过成白灰者，不用。未尽煨焦者，亦不用。
李　水不上承，火不下降，肺液被劫，咽喉不宽，颈侧两旁痰疬成串，硬而无情。此虚痰也，不易应效。商清金壮水，盐以软坚法。
北沙参　元参　生地　海浮石　川贝　桔梗　银花　乾草节　牡蛎

疔  ***************************
吴　腮疔走黄，势在十分凶险。勉方以冀百中之一。
银花（二两）　甘菊（一两）　柴地丁（五钱）　蒲公英（五钱）　知母（一钱五分）　大贝（三钱）　花粉（三钱）　甲片（二钱）　角针（三钱）　乳香（一钱）　炒河车（一钱）
此方，三剂大效。

骨疽  ***************************
某　附骨疽大症也，消亦不易，成攻亦难速痊，总要耐心。
柴胡　黄芩　桂枝　苍术　独活　防风　当归　甲片　角针　连翘　牛膝　全蝎　赤勺　木香
某　大势已退，但腐未脱，新未生，尚在险途，能遵戒守，医药得力，非不可愈。然人事不能善养，亦易生变，慎之慎之。
羌活　川芎　生草　银花　洋参　焦冬术　广皮　砂仁　扁豆　上耆　当归　生赤首乌　焦穀芽
某　病有轻者重者，轻者数剂可愈，非关医之能也；重者数十剂而愈，有半载经年而愈，有数年而愈，非关医之不能也。总贵识症，如初此症，附于筋骨，其发也甚缓，收攻也甚难。调养得宜，原有可愈；调理不善，每多中变。须耐心服药，寒暖饮食，事事小心，水到渠成，一定之理。如欲速，非惟无益，适足以有害也。
上耆　当归　白芍　川芎　熟地　洋参　茯苓　杜仲　冬术　炙草　丹参　杞子　怀药　广皮姜枣
某　脓虽有，尚未退透。所嫌身怀六甲，攻消之药碍胎者多，求其平稳者施之。于重大者，难以见功。刻下胎气时时上逆，可不以安胎为急务乎？在外症，势在作脓之时，当兼内托。
苏梗　黄芩　砂仁　当归　洋参　羚羊片　甘草　花粉　银花　甘菊　元参　白术
光绪元年春月　录


附  ——————————————————————————————————————————————————————————————————————————————————————————

薛应嵩医论  ***************************
胎产保命方
全当归（一钱五分）　川芎（一钱五分）　生黄耆（八分）　白芍（酒炒，一钱二分，冬用一钱）　荆芥穗（八分）　川贝母（去心研，一钱）　蕲艾（醋炒，七分）　川羌活（五分）　枳壳（麸炒，六分）　菟丝子（拣净酒泡，一钱四分）　紫熟厚朴（姜汁炒，七分）　甘草（五分）　生姜（三片）
此方，专治一切产症，未产时不拘月数。或偶伤胎气，腰疼腹痛，其有血下之势，服者能安。或小产危急之际，一服即愈，再服全安。或十月正产，交骨不开，横生逆下，数日难产，或子死腹中，命在危急，服之立愈。此方系异人传授，救人危急，每用不过两剂，屡试无不神效，幸勿轻视。药须地道，照方炮制，秤准，惟产后禁服。
难产　当归（三钱）　川芎（一钱五分）
煎，冲黄酒，每送二丸。
警醒产后落胎打胎保命格言
世说产后，伤筋动骨，一百念日，勿可通房，信斯言也。犯者诸药无效，轻则长病，两月犯成痨，重则短命，一月犯不幸，嗟乎惜哉！产后未犯，虽症危险，犹可回生。家传丸丹，立见奇功，即经年外，可保无虞。
愚谓医治产后，落胎打胎，服补寒涩，必死无疑，戒之，慎之。此症无论寒暑，虚实冷热，腹痛泻痢，呕恶一切，不必诊脉，方无增减，顺存达亡，屡试屡验，保其家室，以终馀年，信无谬矣。姑以煎方附后，诀曰：焦延炮当桃赤丹泽红川，青桂香桃肉两个五剂安，古书不轨，逸之惜乎，好事者附载薄书，攸久无疆，遍传四方，超生无量。
焦山楂（四钱）　延胡索（打碎，一钱）　炮姜炭（一钱）　当归身（一钱五分）　赤芍（一钱五分）　桃仁泥（二钱）　紫丹参（二钱）　泽兰（二钱）　红花（一钱）　川芎（一钱五分）　细青皮（一钱）　安桂心（七分）　香附（三钱）　濮桃肉（二个）　五剂安
忌补寒涩要略
生炙熟地，黄耆，炙甘草，炒当归，人参，党参，洋参，天麦冬，阿胶，枣仁，犀角，羚羊角，生军，黄连，鲜生地，鲜石斛，金银花，花粉，连翘，夏枯草，炒丹皮，黄芩，薄荷，知母，葛根，寒水石，石膏，竹叶，芦根，五味子，煅牡蛎，乌梅，萸肉，白芍。信受奉行生者众矣。
同治七年戊辰四月既望时年八十锡山薛应嵩识
