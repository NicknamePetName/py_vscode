

正文  ——————————————————————————————————————————————————————————————————————————————————————————

金氏门诊方案  ***************************
〔顾左二十六岁〕
久遗伤肾，肾虚内热。多冷伤卫，卫虚力倦。坎离少交，寤寐梦纷。宜育阴。
炙鳖甲　绵芪　秦艽　蒺藜根　生地　茯苓　牡蛎　桑叶　潞党参　广皮　龟板　首乌藤
〔朱左四十三岁〕
肾不纳气，脾不化湿，喘急痰饮，由来三年。近日肺家又为火燥，声嘶音哑，咽燥喉痒。喉痹形状，已达目的。
灵磁石　橘红　凤凰衣　怀牛膝　叭杏仁　川贝　赤苓　淡甘草　生薏仁　桔梗　元参　枇杷叶
〔吴左三十岁〕
无梦而滑，谓之肾亏，腰背酸楚是其证也。
炙龟板　杜仲　肥知母　泽泻　炙鳖甲　茯苓　丹皮　牛膝　川黄柏　牡蛎　白芍　蒺藜
〔陈左五十一岁〕
肺虚作咳，肾虚作喘。年已五十，欲杜其根，恐难言矣。
粉沙参　茯苓　淡甘草　牛膝　叭杏仁　白前　白石英　半夏　冬虫草　川贝　枇杷叶　橘红
〔杨左三十三岁〕
肾阴下亏为精滑，肺火上焰为喉痒，经络又为痰阻，气机亦被湿困，腹笥时急时痮，腰背乍酸乍痛。左脉弦数，舌质白腻。当育肝肾以潜龙相。
青龙骨　牡蛎　广皮　金铃子　潼蒺藜　丹皮　茯苓　炙龟板　川贝母　白芍　莲须　元参心
〔徐右二十七岁〕
血海多热，经水淋漓；阳络多火，鼻衄上出。
柴胡　炒当归　丹参　白芍　茶花　怀牛膝　丹皮　佛手柑　桑叶　女贞子　茯神　茺蔚　海螵蛸
〔张左〕
浮肿属脾，咳呛属肺。葶苈泻上之气，五苓渗中之湿。
甜葶苈　猪苓　川桂　荜澄茄　茅术　广皮　防风　骷髅　制川朴　泽泻　冬术　茯苓
〔吴右六十三岁〕
肝肾不足，湿火乘虚下注，气血俱伤，带下赤白并见。
砂仁捣熟地　萸肉　丹皮　冬术　海螵蛸　茯苓　杜仲山药　制首乌　莲须　萆薢　白芍
〔吴左三十五岁〕
上冬曾发便毒，愈后余邪逗遛，挟肝之风阳，犯阳明、冲巅，或有头痛，或有脘泛，咽喉两旁发现白糜。关尺脉象均见数大。和肝胃，潜风阳。
川连　桑叶　白芍　天麻　萆薢　元参　钩藤　竹茹　决明　银花　橘红　滁菊
〔沈左五十二岁〕
外症之后，旋即气急，筋掣足肿，气血两亏。
绵杜仲　牡蛎　炙绵芪　忍冬藤　宣木瓜　白芍　丝瓜络　会皮　川断肉　当归　防风　牛膝
〔叶左三十六岁〕
脉滑属痰，胁痮属气，痰聚气机，不通则痮。
莱菔子　瓜蒌　橘红　竹茹　瓦楞子　丝瓜　枳壳　砂壳白芥子　腹皮　茯苓　冬瓜子、皮
〔沈右十八岁〕
形瘦，咳呛，食少，停经。干血劳瘵，已见一斑。
柴胡　炒白芍　川贝　丹皮　牡蛎　炙鳖甲　茯神　茺蔚　桑叶　怀牛膝　地骨皮　丹参　柴芽
〔马右十六岁〕
气分积湿，腑阳窒郁，当脐作痛，中脘呕泛，心有悸动。脉见紧弦。温运宣湿，藉和肝脾。
陈枳壳　金铃子　乌药　路路通　小茴　炒白芍　延胡索青皮　荜茄　制香附　姜半夏　茯神　官桂
〔俞左二十二岁〕
老病肝气，少腹作痮；新病湿温，遍体酸楚。头蒙耳聋，寐梦谵语。舌白，脉濡，面㿠，肢掣。湿温已从痰化，犹虑风动作痉。
大蝎尾　桑叶　苡仁　竹茹　川通草　酒炒　黄芩　茯苓　胆星　焦山栀　连翘　橘红　滁菊
〔钦右三十岁〕
血中风热透出，肌肉发现红块，上下俱有。咳呛少痰，咽喉觉痒，大便实结，小便火热。脉象细弦而数，舌质腻黄而燥。肺肝挟有风热，脾胃蕴蓄湿火。宜先清风热。
青蛤散　川贝　桔梗　淡甘草　粉丹皮　白杏仁　元参　桑叶　丝瓜络　冬藤　滁菊　枇杷叶
〔张左四十九岁〕
肝气化风，脾湿生痰，互相上扰，先咳后眩。
明天麻　川贝　竹茹　甘草　钩藤　滁菊　桑叶　白芍　怀牛膝　姜夏　石决　广皮
〔卢左十九岁〕
先天不足，后天又亏，年将弱冠，犹未身发。或疟、或血，此长彼消，上损已及中交。咳呛兼有呕恶，盗汗淋漓，夜不安寐。脉象细数无神，舌质薄白而润。两补气血，是为正当。
炙绵芪　贝母　浮小麦　桑叶　炙甘草　稆衣　牡蛎　党参　白杏仁　夏曲　橘红　茯苓
〔倪童十三岁〕
无痰不痫，无风不厥，风痰炽盛，痫厥频作。
瓦楞子　法夏　黄沉香　竹茹　石决明　滁菊　淡甘草　胆星　风化硝　礞石砂　茯神　橘红
〔沈右二十二岁〕
肺主气，气虚多咳恶寒；肝藏血，血虚心悸烦热。旧冬蓐后，元虚未复。脉弦，舌白。当用潜育。
炙芪皮　牡蛎　川贝　丹参　熟半夏　螵蛸　白芍　炙草　南北沙参　苓神　橘红　苏子
〔吴童〕
暑湿伤气，积食伤脾，不从疟化，更患便积，身热腹满。当用和中，佐以泄热。
广木香　净银花　腹皮　秦皮　白头翁　焦神曲　楂肉荷蒂　川雅连　带皮苓　川柏　酒芩
〔徐左三十二〕
阴虚火旺，气逆金伤，先患纯血，继而痰血。
川贝母　旱莲　元参　茅根　女贞子　丹皮　蛤散　功劳　冰炒膏　牛膝　橘红　知母
〔张右〕
把握不灵，麻木不仁，偏于右手，此风胜也。
炒当归　桑枝　丝瓜络　白芍　五加皮　木瓜　忍冬　秦艽　川桂枝　丹参　首乌　防风
〔彭孩无方〕
颈项强急，此痉厥之征兆；目斜、咳呕，乃慢惊之基础。未到周岁，纯阳不足，照此形状，力有不逮。
〔吴右四十岁〕
休息痢仍作，惟下数较稀，色见赤白，气血俱伤。患起一年，脾肾亦亏。脉来弦细，舌质薄腻。效用缪氏脾肾双补。
炒槐米　於术　肉果　菟丝饼　巴戟天　扁豆　山药　新会皮　破故纸　茯苓　甘草　潞党参
〔万左二十三岁〕
三疟本从阴出，愈后阴分更亏。或寒或热，忽往忽来。
扁石斛　酒芩　秦艽　丹皮　银柴胡　淡草　鳖甲　橘红　丝瓜络　骨皮　蒿梗　桑叶
〔汪右三十三岁〕
水不涵木，血少濡肝。气升难寐，瘕聚块痛，心悸筋掣，头晕耳鸣，食减脘闷，咳逆痰多。显然肝侮土，木刑金。左脉弦细，舌苔黄腻。拙拟抑木和肝，参入养金泻火。
旋覆花　代赭　丝瓜络　生苡仁　石决明　茯神　贝母　玫瑰　炒竹茹　西洋参　橘红　代代花　冬瓜子皮
〔陈左二十四岁〕
失情积劳，积郁气逆。咳血咳痰，面色萎黄。舌质薄白。气分似有湿热。治法非宜滋补。
瓦楞子　橘红　白前　苡仁　绵茵陈　苏子　桑叶　冬瓜子　白杏仁　茯神　贝母　竹茹
〔崔左二十岁〕
前次浊气在上，腹笥䐜胀。现在清气在下，大便溏泻。
绵茵陈　制川朴　泽泻　茯苓　粉猪苓　桂枝　炒白芍　二皮　冬瓜子皮　广木香　姜半夏　苡仁　冬术
〔徐右二十七岁〕
血海多热，经水淋漓；阳络多火，鼻衄上出。厥阴偏旺，变症百出。
柴炒当归　丹参　海螵　茺蔚　怀牛膝　茯神　山茶　香柑　奎白芍　女贞　丹皮　桑叶
〔沈右二十六岁〕
产育六年，未获复孕。经来腹痛，逾时瘕升。
冬瓜皮　海螵　香虫　茯神　柴炒白芍　丹参　香附　佛手　川郁金　丹皮　牛膝　八月札
〔金左十七岁〕
痫中兼厥，迭见三次。肝胆风阳，挟痰上扰。
明天麻　橘红　滁菊　牛膝　石决明　钩藤　茯神　丹皮　黑知母　丹参　胆星　桑叶
〔李左六十五岁〕
肝气挟饮，流入脉络，自胁至腹，疼痛兼胀。究其受病之源，不外情郁二字。
旋覆花　白芥子　茯苓　姜竹茹　法半夏　瓦楞子　桂芍　归须　丝瓜络　新绛　路路通　橘络红
〔高左二十五岁〕
咳而无痰，谓之肺燥。久咳伤络，虑其见血。
功劳叶　冬瓜子　桑叶　枇杷叶　淡甘草　杏仁　元参桔梗　青蛤散　橘红　梨子　白茅根
〔沈左四十八岁〕
由泻转积，积行旬余，腰腹俱痛，翻数犹多。
江西术　楂肉　苡仁　扁豆　广木香　诃子　车前　荷蒂　阳春砂　茯苓　骨脂　广皮
〔左十六岁〕
不咳咯血，腹痛便血，左胁痞满。清运治之。
炙鳖甲　大腹　青皮　海蜇　丝瓜络　蓬术　白芍　藤皮　冬瓜皮　当归　桃仁　茯苓
〔陆左十九岁〕
肺受风热，脾积湿热。形寒形热，咳逆咳痰。
煅蛤壳　前胡　苡仁　杏仁　冬瓜子皮　川贝　淡草　青蒿　银柴胡　苏子　橘红　竹茹
〔陈左〕
先咳后血，定是火燥。伤络体痒、牙癍，亦是火蒸胃络。
粉丹皮　川贝　枇杷叶　苏子　忍冬藤　蛤粉　白茅根　杏仁　丝瓜络　橘红　芦根　竹茹
〔陈左四十八岁〕
浮肿稍减，咳呛仍剧。肺不降气，脾不化湿。
姜半夏　橘红　苏子　川贝　怀牛膝　杏仁　茯苓　骷髅冬瓜子、皮　川朴　桑皮　大腹
〔陈左二十五岁〕
腹痛下血，已有五年。脾胃致伤，统血失司。
制川朴　葛根　冬术　红枣　炒槐米　茯苓　广皮　白芍　广木香　芸曲　智仁　扁豆
〔沈左二十一岁〕
左右脉象，均见弦细；满苔舌质，颇形滋白。弦为饮邪，细为阴亏。舌白中焦，定为寒湿。腹有动气，胁有络掣。肝阳时有勃动，太阳时有痛痮。询悉情志，多郁致伤肝木。治法须当和肝以舒络脉。
广郁金　桑叶　丝瓜络　橘红　法半夏　滁菊　白芍　竹茹　冬瓜子皮　茯神　川贝　丹参
〔沈左三十四岁〕
腹笥作痛，胃纳式微，面黄少华，舌白带剥。脾胃升降失调，寒湿盘留不化。
大腹皮　谷芽　茯苓　路路通　枳壳　青皮　金铃子　小茴香　香橼皮　砂壳　建曲　沉香
〔叶左四十岁〕
思虑伤脾，怒郁伤肝。便泄经久，剧于半夜。有时心乱神呆，将来难免怔忡。切脉细弦。当用潜运。
石菖蒲　远志　秫米　枣仁　巴戟天　茯神　会皮　西术广木香　交藤　半夏　丹参
〔刘左〕
胁下痞满，偏在于左，阴虚络阻何疑。舌见红刺，脉来细数，火旺津伤之兆。
细生地　青皮　丹皮　白芍　炙鳖甲　金铃子　川斛　丝瓜络　左牡蛎　橘红　桑叶　当归
〔潘右四十三岁〕
木叩金鸣，咳呛一年，已见气急，殊难杜根。舌质黄腻，脉象弦滑。上下气少，摄纳药饵不过苟延。
白石英　白前　川贝　枇杷叶　瓦楞子　淡甘草　苡仁　竹茹　怀牛膝　茯苓　橘红　半夏曲
〔王右〕
体素阴亏，症见丛杂，近加情志不乐，致伤脾肝气营。
玉蝴蝶　白芍　八月札　牡蛎　法半夏　谷芽　青皮　腹皮　制香附　昆布　丝瓜络　橘红
〔周左二十岁〕
鼻红有根，咳呛四年，旧秋曾经痰红，今春屡见寒热。肺肾阴分有亏，肝胆气火偏旺。脉细数。当潜降。
粉丹皮　云苓　川贝　茅根　怀牛膝　苡仁　蛤壳　首乌　女贞子　茶花　白芍　橘红
〔吴左膏方〕
补肝营藉利筋络，益肾阴而壮筋骨。
大熟地　枸杞子　党参　灵仙　宣木瓜　白芍　绵芪　忍冬　怀牛膝　当归　首乌　狗脊　制玉竹　川断　菟丝　锁阳　淡苁蓉　龙胆　杜仲　坎板
上药浓煎三次，去渣存质，加驴皮胶、虎骨胶，溶化收膏。每用一匙，开水化服。
〔周右〕
坎阳不足，脾土又亏，便溏不实，脉细无力。肝肾阴分亦亏，浮火上乘。傍晚目红而肿，髓骨作痛。温补三阴，以资灌溉。
东洋参　杜仲　白芍　二皮　宣木瓜　鹿霜　於术　肉果　淡川附　霞曲　骨脂　杞子
又膏方
益真阳以温脾土，补真阴以处肝木。
大熟地　於术　白芍　骨脂　制萸肉　吴萸　杜仲　山药　东洋参　甘草　菟丝　首乌　霞天曲　泽泻　黄芪　归身　巴戟天　茯苓　肉果　杞子　宣木瓜
上药煎三次，取浓质，以鹿角胶、驴皮胶浓化收膏。
〔李左〕
左脉弦，右脉滞。舌质润，苔色黄。肝肾阴分积虚，虚则生风、生火；肝肾气分有亏，亏则生湿、生痰。风无形，易蒙清孔，头痛偏左，目肿，肢振。痰有形，易阻气机，脘闷呕恶，便下不畅。先消理，后滋补。
姜半夏　广皮　滁菊　桑叶　石决明　肫皮　蒺藜　芽谷　明天麻　钩藤　茯苓　竹茹
又膏方
滋坎水以济离火，柔巽木而安坤土。
大熟地　苓神　杞子　山药　粉丹皮　滁菊　坎板　鳖甲　淡苁蓉　生地　首乌　泽泻　制萸肉　冬术　牛膝　牡蛎　奎白芍　潞党　归身　桑叶
上药浓煎三次，入驴皮胶收膏。
〔陈左〕
湿旺之体质，木火之用事。夏令四肢麻木，冬令鼻窍流水。有梦而遗，无梦而滑。原由肝肾不足，遂使坎离失济。脉象左弦右细。治法先宜潜育。
大生地　茶花　石决　茅根　扁石斛　女贞　白芍　桑叶　焙丹皮　坎板　旱莲　牡蛎
又膏方
肢麻甚于夏令，鼻水剧于冬令，有时梦遗，有时精滑。本病龙相火旺，标病湿痰偏胜。值此冬令，舍标求本。用拟膏方，以资调理。
牡蛎　坎板　大生地　萸肉　滁菊　茯苓　旱莲草　首乌　杞子　桑叶　山茶花　丹皮　丹参　莲须　扁石斛　女贞　白芍　茅根　淡苁蓉　鳖甲
上药煎三次，取浓汁，以驴皮胶收膏。
〔许左〕
三春咳呛，至夏始愈。八月咳呛，至今未已。肺不降气，肾不纳气，动则喘急，静则平缓，咳而胁痛，络伤防血。素有遗血，早伤肾阴。脉象坚数。法当清肃。
旋覆　蛤散　竹茹　桑叶　杏仁　川贝　丝瓜络　枇杷露　牛膝　石英　毛燕　橘红
〔翁左〕
右脉柔小，左脉数大。小为阴亏，大为阳亢。年未弱冠，梦有遗泄。趁此冬令，先宜培养。
熟地　萸肉　山药　丹皮　泽泻　归身　白芍　杞子　生地　绵芪　潞党　坎板　鳖甲　沙苑　远志　莲须
上药以驴皮胶收膏。
〔江左四十岁〕
病久阴虚，虚则生热，热蒸于肺，便为咳呛。形瘦，肤燥，力疲。脉细。若不冬令调治，春令便有难救。
旋覆花　橘红　夏曲　枇杷叶　毛燕根　川贝　云苓　竹茹　川石斛　牛膝　虫草　扁豆
〔陈右〕
阴虚生热，气滞作痮，脘腹又为痞满，咳呛时有上逆。汛参乱。法逍遥。
茺蔚子　楞子　青皮　白芍　柴胡　当归　香虫　郁金　腹皮　枳壳　香附　丹参　川贝
〔沈左〕
胁痞腹痛，由来已久。肝强脾弱，寒湿蟠覆。
川桂枝　川朴　腹皮　茯苓　泔茅术　青皮　首乌　冬瓜皮　瓜蒌皮　枳壳　谷芽　白芍
〔富左四十三岁〕
疼痛偏于左太阳，麻木甚于右手指，遍体酸楚，两膝痿软。外风、内湿，走经入络，甫有二月，已成痹症。胆胃又为痰阻，入夜为之少寐。脉寸浮。法温通。
桂枝　炒白芍　防己　秦艽　竹茹　仙半夏　秫米　滁菊　桑枝叶　川萆薢　橘红　茯神
〔沈左〕
真阴不能治浮阳，真水不能制虚火。形瘦善食，口渴喜饮。脾家又为木侮，腹性遂为胀满。舌质光降，脉象浮弱。济水火，育阴阳。
大生地　丹皮　泽泻　麦冬　上猺桂　茯苓　黄柏　天冬　制萸肉　知母　白芍　山药
〔沈右三十三岁〕
咳呛白沫，痰带咸气。营分有热，月汛早期。
元胡　炒白芍　橘红　蛤散　归身　杜仲　茺蔚　丹皮　杏仁　牛膝　丹参　枇杷叶　茯神
〔陈右二十岁〕
逢节吐血，已有半年，汛停一月有余。先起悲怒，后因惊恐。
紫丹参　石决明　白芍　女贞　旋覆花　橘红　云苓　贝母　粉丹皮　佛手柑　牛膝　茅根
〔朱右三十岁〕
血虚营热，气郁生火。月汛延期，净后身热。
制香附　牛膝　柴胡　薄荷叶　焦山栀　丹参　川芎　归身　鲜石斛　丹皮　白芍　月季花
〔钱右二十三岁〕
浮肿半年，经停四月。气血两阻，寒湿两胜。
柴炒归身　砂壳　茺蔚子　川芎　桂炒白芍　广皮　腹皮　椽皮　枳炒冬术　香附　苓皮　泽泻
〔陈右四十六岁〕
始而带下，继而血漏，失血肠燥，大便为难。
仙夏　麻仁　丹参　白芍　牛膝　广皮　蝴蝶　枳壳　海松子　苁蓉　柏子仁　杞子
〔陈右四十五岁〕
发热，耳聋，汗多，便溏，两手自动，神识昏糊。
焦山栀　钩勾　石斛　二青　鲜生地　连翘　郁金　决明　陈胆星　蝎尾　法夏　橘红
〔吕右四十一岁〕
产将三月，汛红颇多，人暮焦热，胃减身倦，三春咳呛，尚未杜根。
杏仁　麦冬　橘红　驴胶　生地　白芍　贝母　枇杷叶　丹皮　螵蛸　元参　骨皮
〔许右五十八岁〕
痰阻于上，浊阻于下，翻胃膈症，已达极点。
火麻仁　郁金　谷芽　竹茹　咸苁蓉　广皮　丝瓜　白芍　姜半夏　蒌皮　桃泥　枳壳
〔郭左二十四岁〕
血行清道，鼻红已见三月。湿阻营卫，疟疾发现一句。
姜半夏　黄柏　生姜　腹皮　吴萸　炒川连　酒芩　丹皮　茶花　软柴胡　秦艽　橘红　知母
〔徐右〕
食滞中伤，升降窒碍，懊憹呕泛，食减便结。脉象弦大而滑。胃腑窒而不宣。
元胡　炒川连　腹皮　橘红　竹茹　广郁金　茯神　杏仁　路通　蒌皮　云曲　法夏
〔吴左三十岁〕
新患咳呛，日渐而止。旧患肿胀，消长无常。
甜葶苈　防己　苏子　枳壳　陈香　椽皮　骷髅　青皮腹皮　蜜炙　麻黄　沉香　半夏　杏仁
〔计右三十八岁〕
去秋崩漏，旋即停止。近十日来，血块叠下，头痛腰酸，寐寤艰难。
小茴　炒当归　桃肉　丹参　杜仲　吴萸　炒川连　杞子　川芎　乌药　官桂　炒白芍　东参　茯神　广皮
〔沈童〕
腹大如墩阜，四肢俱浮肿，咳呛气急，胃纳不佳。
大腹皮　川朴　苓皮　泽泻　葶苈子　桂炒芍　杏仁　控涎丸　猪苓　冬瓜子皮　苏子
〔平左十六岁〕
阳络伤则鼻红，气机阻则痞硬。右腹满大，年轻非宜。
瓦楞　芜荑　丹参　鳖甲　神曲　银胡　茯苓　海蜇　楂炭　川连　青皮　银花
〔潘左四十二岁〕
自胸及腹，痛剧如卷，上呕清水，亦不大便。
瓜蒌皮　姜夏　澄茄　白芍　黑干姜　蒌仁　猺桂　云曲　薤白头　八月札　广皮　路路通
〔陈右三十三岁〕
咳呛失音，胎前延及产后。腹痛便溏，往年宿根发现。病缠四月，形瘦，冷热。脉虚，舌薄。延防蓐损。
凤凰衣　桔梗　淡草　枇杷叶　北沙参　牛膝　贝母　茯苓　饭蒸於术　橘红　玄参　牡蛎
〔李童十二岁〕
不咳吐血，血来颇多，病逾两旬，近发五天。
根生地　牡蛎　丹皮　茅根　墨旱莲　女贞　橘红　侧柏　生三七　功劳　茯神　牛膝
〔叶左三十二岁〕
脉滑属痰，胁胀属气，痰聚气机，不通则胀。
瓜蒌皮　橘红络　枳壳　二青　白子　腹皮　砂壳　冬瓜子皮　莱菔子　瓦楞　茯苓　瓜络
〔黄左〕
肾关不固，小溲频多。湿火乘虚下注，膀胱气化失权。尺脉细。清湿法。
扁豆　知母　竹叶　荷梗　黑栀　广皮　草梢　茯神　潼蒺藜　丹皮　黄柏　泽泻
〔董左预拟方〕
养正气，清余邪，虚实两相顾盼，偏胜不致为害。
吉林参须　甘草　桑叶　茯神　冬瓜子　橘红　扁豆　绿豆　扁石斛　苡仁　杏仁　竹茹
〔范左〕
头痛牵眉，心悸，身掣，咳而多痰，咽燥少津。病根已有六年，诸虚由此毕露。
叭杏仁　滁菊　橘红　白芍　石决明　丹参　元参　川贝　黛蛤散　桑叶　云苓　枇杷叶
〔范右〕
怀孕之体不耐烦热，热伤胎元，腰腹作痛。孕已九个足月，犹虑带病分娩。形冷热，脘满闷，眩晕，自汗。脉滑，舌薄。当治其病，毋害其胎。
西洋参　云苓　广皮　钩勾　稆豆衣　佩兰　滁菊　杜仲　冬桑叶　佛手　黄芩　竹茹
〔祝右〕
气血俱亏，肝肾并伤。不独汛来衰少，抑且诸症杂出。
杜仲　牡蛎　奎芍　玫瑰　绵芪　丹参　稆衣　螵蛸　首乌　归身　龙骨　茯神
〔许童〕
咳稍缓，血仍吐，面浮，足肿，冷热，腹胀。八岁童子，已成童劳。
川贝　谷芽　冬瓜子、皮　枇杷叶　杏仁　茯苓　百部款冬　紫菀　山药　於术
〔董右〕
浊蒙清窍，头晕耳鸣。湿阻气机，脘泛呕恶。近加忧郁，肝阳勃升。
法夏　蒺藜　蔻壳　竹茹　石决　钩藤　郁金　桑叶　藿梗　枳壳　会皮　滁菊
〔石童〕
暑风入肺，食滞伤脾，上有呕吐，下有泄泻。
法半夏　前胡　扁豆　杏仁　广木香　苡仁　象贝　钩藤　焦神曲　橘红　通草　竹茹
〔曹右〕
满腹作胀，愈而复发。气病应血，月事愆期。
吴萸　炒川连　小茴　郁金　砂壳　桂枝　炒白芍　腹皮　枳壳　茺蔚　冬瓜皮　青皮　茯苓　路路通
〔张左〕
中脘胀满已减，饮食仍不多进。有时气不通顺，痛胀并作；有时阳不潜降，寤寐维艰。种种病象，仍在阳明腑络。改方法程，尚宜通利腑络。
金铃子　青皮　枳壳　腹皮　北秫米　姜夏　茯苓　丝瓜　夜交藤　郁金　橘红　路路通
〔张左三十六岁〕
胀在中脘，痛在右腹。中主胃，右主气。胃气失其下行，右降遂为不及。气滞则胀，气胀则痛，久痛久胀，入经入络。大便艰涩，纳食减进。舌质糙白而厚，脉沉滞不畅。胃者为六腑之总司，胃病则六腑亦病。按腑以通为用法，当以通为要。
两头尖　姜夏　金铃　青皮　枳壳　桃仁　彩云曲　槟榔　瓦楞　瓜蒌　丝瓜络　路路通
〔赵右五十岁〕
饮停于中，噫嗳吞酸，寤寐欠宁，时有眩晕。
炒黄连　桂　芍　佛手　竹茹　炒秫米　半夏　橘红　甘草　黑干姜　云苓　夜交　枳壳
〔又左十九岁〕
咽喉间痒，膺脘亦痒，蒂丁下垂，水亏火旺。
左牡蛎　黄柏　元参　桔梗　炙鳖甲　丹皮　生地　秋石　坎板　淡草　萸肉　知母
〔厉右二十岁〕
手少阴火旺，并足少阴水亏。肺有风热，鼻窍为之成渊；胃有湿火，蒂丁为之下垂。精为火动则梦遗，络为火燥则痰血。头目眩晕，颈背络痛。舌质黄，脉细弦。症复杂，治不易。
制萸肉　川贝　茅根　茯苓　旱莲草　牡蛎　女贞　橘红　功劳叶　丹皮　莲须　生地
〔王左三十五岁〕
能食而不能化，其咎在脾；血虚而气不调，其病在肝。肝为刚脏，燥则益刚；脾为湿土，滞则益湿。肌肤干燥，更衣艰涩。脉象细弦，舌质糙腻。治法须养气血，藉以灌输肝脾。
怀牛膝　柏仁　当归　苁蓉　远志肉　枣仁　白芍　谷芽甘杞子　麻仁　广皮　芝麻
〔陈左四十三岁〕
火炎则金伤，气实则失音。治节失司，肩背酸痛。
生石膏　知母　元参　桔梗　川贝母　淡草　丝瓜　海石　煆蛤壳　苡仁　芦根　琼玉膏
〔李左四十三岁〕
素体水不涵木，渐至木火刑金。先咳而后失血，自春延至立夏。痰阻于肺，气失宣华，胸脘满闷，缺盆胀痛；左升太过，右降不及，动辄气甚而咳嗽。脉弦细而数。法养金柔木。
金沸草　元参　石决　枇杷叶　女贞子　川贝　牛膝　橘络　青蛤壳　丹皮　茅根　旱莲
〔罗左二十五岁〕
少阴肾亏，太阴脾湿。湿聚蒸化为痰，咳呛、头胀、腰酸、肢软。脉象弦滑，舌质腻白。阴虚生火，耗伤胃津，故口渴喜饮，小溲红赤，肾清脾湿。
黄草　川石斛　仙夏　淡草　橘红　云茯苓　瓜子　川贝　牡蛎　滁菊　桑叶　牛膝　苡仁　竹茹
〔张左〕
左右脉均弦滑。弦主饮，滑主痰。痰饮盘踞中上，而窒碍上下呼吸。肺不降，肾不纳，动辄气逆，状如喘急。素有遗泄，肾阴久耗。多年老病，根深蒂固。
元武板　橘红　炙草　茯苓　鳖甲　川贝　杏仁　牡蛎　冬虫　牛膝　六曲　石英
〔朱左〕
心多浮，夜少寐，盗汗，精滑。心肾不交。
左牡蛎　龙骨　甘草　枣仁　远志肉　莲须　茯苓　知母　川柏　丹参　生地　柏仁
〔李右〕
脘痞胀痛，经淋带多。脉象弦细，舌质薄黄。阳明不合，冲任不固。患起小产，已越一年。气血已受戕伤，诸恙遂为杂出。阉阳明之气，固冲海之血。
潞党参　远志　海蛸　川芎　炙绵芪　茯苓　枣仁　牡蛎　杜仲　白芍　丹参　茺蔚
〔朱右〕
未产先泄，既产又泻，绵缠一年，脾肾阴中之阳虚矣。于是满痛、泄泻，剧于清朝时候。前半舌质淡绛，脉象左尺濡大。双补脾肾，藉资运纳。
巴戟天　潼蒺藜　菟丝子　破故纸　奎白芍　煨肉果　淡吴萸　五味子　怀山药　土炒於术　云茯苓　谷芽
〔陈左〕
咳呛五年，气急三载。近加丧明、嗔怒，肝气升炽化火，迫伤络脉，吐血复崩，兼即鼻血，亦是络热。左脉大。拟潜育。
大生地　怀牛膝　粉丹皮　石决明　山茶花　墨旱莲　女贞子　橘络　川贝母　湖藕节　白茅根　绵纹黄
〔又〕
血从清道由鼻而出，从浊道由口而来，咳呛气急，辗转不停，丧明嗔怒，气郁不舒。左关脉大。法当潜降。
橘红络　叭杏仁　丹皮　降香　怀牛膝　茯苓　白芍　川贝　青蛤散　藕节　茅根　山茶
〔沈左〕
大便有血，小溲酸痛。疟发三阴，已有半年。
制草果　鳖甲　秦艽　槐米　制首乌　川柏　知母　草梢姜　半夏　萆薢　茯苓　桂拌白芍
〔又右四十岁〕
津液为火消烁，渐成三消大症。形瘦善食，口渴喜饮，溲浊频多，舌根脱苔。腹笥似觉痞满，脉象兼见弦濡。仿用知柏八味丸，藉以壮水制火。
知母　黄柏　生地　山药　萸肉　丹皮　泽泻　元参　茯苓　麦冬　天冬　石斛
〔盛右四十五岁〕
肝肾阴虚，冲任失司，经汛超前，带下殊多。中间痰饮盘踞，咳呛作辍无常。
杜仲　云苓　川贝　蒺藜　竹茹　叭杏　丹参　半夏曲　石英　芡实　莲须　橘红
〔姜右三十一岁〕
经来衰少，五年不育，血虚气滞，累及冲任。
当归　柴胡　白芍　茺蔚　川贝　橘红　丹参　杏仁　海蛸　香附　丹皮　玫瑰
〔李左四十八岁〕
肝肾不足，肺胃有火，屡次失血，时常咳呛。去冬曾经失音，今春复加腰痛。脉象细数。法当潜育。
甘草　玉竹　女贞　旱莲　龟板　前胡　丹皮　杏仁　生地　川贝　橘红　茯苓
〔郁右三十岁〕
去冬三疟，近来无绪，热势燎原，略有咳呛。
鳖甲　银胡　蒿子　秦艽　白前　骨皮　知母　桑叶　丹皮　桂　芍　杏仁　竹茹
〔顾左六十岁〕
有年气血本衰，病后气血更弱，头面多汗，腰痛膝酸，少履少力。
党参　牡蛎　甘草　桂　芍　冬术　龙齿　黄芪　茯苓夏曲　磁石　冬瓜皮
〔陈右四十一岁〕
血虚生风，心悸肢振，目盲多泪，头痛偏左。
白归身　泽泻　杞子　甘菊　大熟地　白芍　茯苓　蒺藜　制萸肉　丹皮　山药　桑叶
〔毛左二十二岁〕
心肾素亏，梦遗频至，嗜酒致伤阳络，络松血从上溢，陡然吐血二十余口，阴亏阳亢，时多冒热。脉细，舌黄。法当潜育。
紫丹参　丹皮　茯神　莲须　川雅连　龟板　茅根　葛花　鸡距子　石决　桑叶　山栀
〔平右三十九岁〕
产后腠理空虚，寒邪易于侵袭。形寒头晕，脘痛腹痛。
东洋参　龙骨　姜夏　佛手　牡蛎　首乌　谷芽　广皮　杞子　沙参　白芍　蝴蝶
〔唐右二十二岁〕
咳呛自冬而起，经汛自春而停。声嘶音哑，咽燥喉痛，虚火上烁，已成劳损。
淡秋石　牛膝　冬虫草　桔梗　川贝　元参　芦根　青蛤　杏仁　甘草　米仁　枇杷叶
〔俞左四十九岁〕
便溏四年，胸满五日。脾升胃降，已失常度。
制川朴　姜夏　木香　茯苓　枳壳拌炒白术　扁豆　砂仁谷芽　彩云曲　广皮　腹皮　冬瓜皮
〔李左四十三岁〕
少阴水亏，太阴金燥，肝肾龙相之火乘气上扰，遂使肺络受伤，先咳后血。肝木之气多升，肺金之气少降，气逆作咳，咳甚作呕。脉象濡细，舌质光剥。俾能带病延年，亦是人功克尽。
旋覆　淡秋石　牛膝　川贝　麦冬　蛤壳　元参　女贞　丹皮　旱莲　丝瓜　冬虫草
〔吴右三十六岁〕
隐情曲意不伸，气血俱少流畅，肝木犯胃，饮邪留中，呕泛清水，胸闷作痛。久痛则气愈乱，气乱则病愈甚。奇经亦受影响，月事愆期，腰间酸楚。六部脉象，均见沉涩。当调肝胃，以和奇经。
上猺桂　郁金　香附　甘松　萸炒白芍　姜夏　乌药　八札　佛手柑　广皮　枳壳　獭干
〔陆左三十九岁〕
阳动于络，阳即气，动则跳。偏在于左，左主血，而主于肝。有梦则遗，无梦则滑，耳鸣，头晕，腰酸。脉细。心肾阴亏，肝胆阳亢。病自七情中来，切宜顾养为上。
石决明　浮小麦　枣仁　橘络　远志肉　淡甘草　芝麻桑叶　粉丹皮　云茯神　莲须　滁菊
〔施左十七岁〕
病起半月，形寒身热，有汗而热不散，有咳而痰不利。
焦山栀　橘红　丝瓜络　芦根　瓜蒌皮　茯神　知母　米仁　川通草　杏仁　竹茹
〔沈左三十四岁〕
梦中遗溲，便后痔血。脾肾阴亏，湿火下注。
沙苑子　芡实　白芍　远志　绵杜仲　丹参　葛花　木香炒槐米　茯神　枣仁　冬术
〔许左二十二岁〕
形瘦便溏，脾肾阳虚；头晕咳呛，肝肺风热。
广木香　川贝　冬瓜子　茯苓　炒扁豆　杏仁　蒺藜　冬术　法半夏　前胡　桑叶　砂壳
〔朱左二十七岁〕
中脘痞塞，时作时辍；少腹瘕聚，时上时下。食后则吐，便秘半月。胃气不降，腑气不通，气郁化火，津伤咽干。
鲜石斛　蒌仁　半夏　橘白　咸苁蓉　麻仁　松子仁　谷芽　炙枳壳　柏仁　郁李仁　姜竹茹
〔朱左二十六岁〕
咳引胸痛，喉痒有痰，有时头晕，有时身热。
瓜蒌皮　前胡　橘红　杏仁　生薏仁　茯苓　丝瓜络　桑叶　地骨皮　淡草　元参　二青
〔赵左二十六岁〕
中虚湿胜，气攻脘痛，痛甚吐泻，根起五年。
姜夏　冬术　云曲　砂仁　枳壳　川朴　炙草　腹皮　木香　广皮　谷芽　附炒泻
〔李左三十七岁〕
金水两亏，肝脾气逆，咳呛失血，咽痛喉痹，盗汗时有时无，大便时溏时结。左脉虚弦，右脉细数。劳损已达极点，夏秋最为吃紧。
大生地　川贝　丹皮　桔梗　黑豆衣　牡蛎　元参　丝瓜子　冬虫　淡草　薏仁　芦根
〔周右二十七岁〕
左咽稍痛，黎明便溏。起由产后，将成蓐劳。
北沙参　冬瓜子　丹参　麦冬　牡蛎　丹皮　白芍　银胡　炙草　地骨　螵蛸　川斛
〔罗左〕
囊痈一年，夜不多寐，阳阴造偏，冷热头晕。
真滁菊　焦山栀　夜交藤　秫小米　冬桑叶　广皮　粉丹皮　姜半夏　茯神　石决明　酸枣仁　竹茹
〔赵左四十八岁〕
咽喉作哽，胸闷饱胀。火炎于上，痰阻于中。
淡秋石　橘红　川贝　丹皮　淡草　竹茹　瓦楞　柿霜蒌皮　桔梗　元参　橄榄
〔陈右四十三岁〕
火炎则金伤，气实则失音，治节失司，肩背酸痛。
生石膏　知母　甘草　丝瓜络　米仁　蛤壳　桔梗　元参　川贝　芦根　海石　琼玉膏
〔陈童〕
暑气由肺胃充斥三焦，蔓延气分，外达肌肤而为㾦。㾦发不多，邪热未能清澈，致令中脘懊憹，神识乍清乍昏，身体忽寒忽热。脉象左部沉弦，右部滑数。体素薄弱，正气不能截邪，以致留恋于中。姑拟扶正逐邪，未识然否。
佛叶参　川通草　茯神　银花　连翘　鲜石斛　蒿梗　郁金　丹皮　鲜生地　芦根　益元散
〔钦右二十四岁〕
先由白带，继而赤带，益于经水淋漓，甚而色紫起块，少腹抽痛，牵及经络。形寒头痛，脘泛食少。脉象弦芤，舌质腻白。病在奇经八脉，尚挟寒湿阻遏。治法益气血之虚，参用通气血之滞。
紫丹参　茺蔚　橘红　萆薢　怀牛膝　法夏　石英　丹皮　陈阿胶　新绛　白芍　螵蛸
又二方
肝肾阴虚，冲任失固，自白带而转赤色，由经漏而至成块血。既失其所养，气遂乘于脉络，少腹掣痛，面目浮肿，冷热头痛，耳鸣盗汗。脉象弦芤而滑，舌质薄腻而白。脾胃为湿所困。治法缓根滋补。
旋覆　新绛　归须　萆薢　丹参　丹皮　杜仲　白蒺　螵蛸　茯苓　白芍　白术
〔章左二十三岁〕
旧冬吐血盈盏，今春腹大如鼓，气血相击，清浊相混，已成虫胀，延为难治。
桃仁泥　腹皮　沉香　牛膝　炙鳖甲　当归　橘络　铃子　参三七　青皮　延胡　控涎丸
〔徐左三十岁〕
初肿必属风水相缚，久肿必属脾肾两亏。晨起上焦为肿，午后下焦为肿。腹笥䐜胀，得谷更甚。心肾两亏，梦遗频多。脉沉弦，舌红绛。两补脾肾，兼搜风水。
炒知母　黄柏　泽泻　附片　拌薏仁　上猺桂　萸肉　茯苓　谷芽　大熟地　丹皮　牛膝　车前
〔金左二十四岁〕
肝强脾弱，气滞湿胜。水谷易停，腹笥易胀。
制川朴　谷芽　姜夏　泽泻　大腹皮　砂壳　广皮　芡实彩云曲　茯苓壳　竹茹
〔史左三十五岁〕
风湿阻气，咳呛痰粘，咽喉肿烂，已有两旬。
煆石膏　知母　淡草　元参　活水芦根　桑叶　杏仁　枇杷叶　连翘壳　橘红　姜皮　竹茹
〔沈右三十七岁〕
肺气失其清肃，咳呛无痰；肺气通于表分，卫虚畏寒。
生绵芪　苏子　橘红　冬术　旋覆花　杏仁　川贝　防风　桂炒白芍　白前　薏仁　枇杷叶
〔余左四十二岁〕
痢下红黑，去秋及今。
东洋参　槐米　木香　广皮　枳炒冬术　肉果　砂仁　白芍　胡桃　炒故纸　淡干姜　茯苓　炙草
〔许左四十二岁〕
痢红数月，后重腹痛。
川雅连　白头翁　春砂仁　广木香　炒银花　秦皮　楂炭　酒芩　炒扁豆　广陈皮　姜炭　云曲
〔杨左〕
向有哮喘，近加咳呛，痰滞气机，脘宇遏塞。
旋覆　苏子　甘草　冬瓜子皮　海石　芥子　橘红　云苓　瓦楞　杏仁　法夏　二青
〔吕左三十八岁〕
素有哮喘，旧冬增剧，气逆碍卧，痰味带咸。肺实泻之，肾虚纳之。
旋覆花　杏仁　夏曲　茯苓　干姜　捣五味子　麻黄　贝母　海石　怀牛膝　橘红　葶苈　竹茹
〔姚左二十四岁〕
负伤吐血，脉象小弦。虽有离络之血，不可止涩为事。
参三七　女贞　大黄　丝瓜络　仙鹤草　丹皮　白芍　茅根　墨旱莲　橘络　牛膝　藕节
〔王左七十八岁〕
高年血少，气衰中焦，运磨失职，得食作胀，夜寐不安。
咸苁蓉　炙草　刀豆　郁金　吴萸　炒川连　广皮　川椒　白芍　咸半夏　云苓　乌梅　竹茹
〔杨左四十岁〕
积劳积湿，伤气伤脾。得食腹肿，面黄带浮。
泔茅术　云苓　冬瓜皮　芽谷　川朴　广皮　泽泻　砂壳　绵茵陈　腹皮　枳壳　黑栀
〔沈左三十四岁〕
痛在于右，右属气滞；久痛有块，是谓痞气。
淡干姜　甲片　香附　三棱　红花　元胡　枳壳　郁金　吴萸　炒川连　青皮　蓬术　铃子
〔左四十九岁〕
劳伤气分，咳呛一月。肺燥脾湿，治当两顾。
旋覆花　蛤壳　炙草　二青　叭杏仁　橘红　贝母　枇杷叶　半夏曲　云苓　桑叶　梨子
〔徐右三十五岁〕
旧夏产育伤元，继而咳呛、水泻，冷热，食废。蓐劳难图。
别直参　於术　谷芽　杏仁　清炙草　麦冬　肉果　贝母　怀山药　橘红　茯苓　白芍
〔潘左二十五岁〕
脾肾为食致伤，消化遂失常度，得食作胀，甚而嗳酸。
制川朴　云曲　郁金　谷芽　淡吴萸　枳壳　广皮　砂壳　鸡肫皮　云苓　姜夏　腹皮
〔钦右〕
少腹之痛已减，经带之淋依然。八脉之亏，阳维为病，苦寒泄热，此《内经》篇之言也。气为兼挟湿邪，清浊失调，升降失司，足腿为肿。舌质薄黄，脉象弦细。平补肝肾之阴，参化脾胃之湿。
淡苁蓉　金沸草　新绛　杜仲　川柏片　甘杞子　茯苓　忍冬　川萆薢　紫丹参　知母　螵蛸
〔张〕
酒醴之热，灼伤肺胃，先干咳，继口血。根起四年，时欲举发。口燥，脉细，冷热，盗汗。夏令升泄，最易增剧。
旋覆　牛膝　女贞　旱莲　秋石　杏仁　元参　贝母　甘草　知母　橘红络　茅根
〔姚左四十二岁〕
痰滞于膈，气滞于中，脘腹痞满，咳呛气逆，二便皆滞。六脉弦细。参涤其痰。
雅连　杏仁　橘红　川朴　枳壳　姜皮　瓦楞　苏子　桃仁　竹茹
