
温  ***************************
温邪身热，热不扬，一候矣。脉数无力，舌苔白不厚，老年正虚乏力，送邪外达，急解之，以防内走。
大豆卷　真川贝　净连翘　枇杷叶　广陈皮　竹茹　白杏仁　霜桑叶　云茯苓
温邪挟湿，胸闷脉数，表热咳嗽，邪恋肺胃也，清解之。
川桂枝　仙半夏　净连翘　大豆卷　广陈皮　云茯苓　广藿香　江枳壳　生甘草
湿温发热四日，有汗不解，脉濡，舌不生苔，邪深恋也。
大豆卷　江枳壳　净连翘　杜藿梗　仙半夏　竹茹　枇杷叶　广陈皮　云茯苓　大麦芽
湿温病一候之前，惟宜解达。
大豆卷　仙半夏　云茯苓　杜藿梗　广陈皮　川通草　江枳壳　白蔻仁
湿温五日，阳明表里兼阻，三焦不通，上下失贯，陡致呃忒，脉细且伏一候，不得大汗，虑其神昏变幻。
枇杷叶　净连翘　云茯苓　玉桔梗　广橘红　柿蒂　白杏仁　竹茹　刀豆子　白茅根
湿温解后，复病灼热，无汗，头蒙膺闷，表里两阻，烦劳之体，兼发劳倦，病甫两日。
温邪挟滞，周体作痛，表热脉数，解达之。
大豆卷　仙半夏　净连翘　霜桑叶　广陈皮　竹茹　白杏仁　枇杷叶　云茯苓　川通草
邪正张扬，非轻浅者。
栀子　枳实　净连翘　淡豆豉　仙半夏　竹茹　制香附　广陈皮　大麦芽
湿温内蒸，一旬余而不解，仍恋阳明。湿乃黏着之邪，是以[纟奄]缠，和之清之。
大豆卷　江枳壳　竹茹　仙半夏　大腹皮　云茯苓　广陈皮　净连翘　川通草　大麦芽
湿温化火内蒸，两候余矣。脉细弦数，舌红苔剥渴饮，初起似疟，灼伤阴液，连热不已，阳明之邪多于少阳，甘凉辛凉相济之。
羚羊角　霜桑叶　净连翘　鲜生地　白杏仁　天花粉　枇杷叶　川贝母　竹茹
湿温病邪迫脏腑而致便泄，表热仍蒸，脉细数软，舌干苔黄，询是湿热内蒸，阳明表里俱病，当从手足二经治之。
杜藿梗　云茯苓　生甘草　淡黄芩　山楂炭　大麦芽　陈广皮　建神曲　青荷梗
温邪退而复蒸，蒸而复退，胸膈稍舒，脉数未和，将在化火，又恐复热，当以清解。
羚羊角　川贝母　云茯苓　大豆卷　净连翘　广橘白　枇杷叶　天花粉　白茅根　青荷梗
湿热蒸于内，暑气侵于外，蒸灼三候有余，舌绛无苔，嗌干渴饮。脉细弦数，阳明热深且炽矣，宜乎甘寒化解。
大生地　肥知母　淡竹叶　大麦冬　川贝母　粳米　生石膏　净连翘　藕汁　枇杷叶　蔗浆
阳明湿邪甫一候，汗出未遍，犹是蒸热，尚在气分，幸未侵营，仍从阳明气分清达滋熄。
羚羊角　白杏仁　玉桔梗　淡豆豉　川贝母　净连翘　大生地　天花粉　橘红　枇杷叶
暴暑侵感，身热往来，脉数渴饮，达之。
香青蒿　江枳壳　竹茹　大豆卷　净连翘　云茯苓　川贝母　广橘白　青荷梗
暑气熏蒸，挟滞阻腑，脘腹痛而便秘，芳香宣通之。
杜藿梗　火麻仁　广橘白　制香附　大砂仁　云茯苓　瓜蒌仁　江枳壳　大麦芽
暑湿热混蒸，发热呕恶舌垢，便利，脉濡数，三焦不通，先以解达兼和之。
真川连　仙半夏　竹茹　杜藿梗　广陈皮　云茯苓　大豆卷　江枳壳　川通草　大麦芽
病一候酷暑助邪，郁蒸于阳明，表不达汗，脉细数不显，舌红苔垢，邪伏也，非轻浅者。
黄连温胆汤加羚羊角、枇杷叶。
病九日，酷暑日逼，更易化火，舌绛液涸，脉极数，急清之。
乌犀角　川贝母　江枳壳　羚羊角　天花粉　净连翘　大生地　霍石斛　淡竹叶
暑伤气营，舌绛脉数，辛寒甘寒清解之。
乌犀角　生石膏　净连翘　大生地　川贝母　枇杷叶　大麦冬　肥知母　淡竹叶
暑暍薰蒸发热，朝缓夕剧，头蒙，脉濡，舌垢，邪深恋伏一候，解达为幸。
杜藿梗　广橘白　飞滑石　淡豆豉　江枳壳　云茯苓　仙半夏　净连翘　白蔻仁　川通草
暑热薰灼，晨退午蒸，阳明病也。一候之前，只宜解达。
杜藿梗　仙半夏　净连翘　淡豆豉　广橘白　云茯苓　江枳壳　竹茹　六一散
表解而里未和也，清之和之。
温胆汤加鲜石斛、莲子、谷芽。
病一候，暑湿深伏阳明呕恶，舌垢，脉数不歇，邪恋不解，且与苦泄。
黄连温胆汤加广藿香、净连翘、飞滑石。
暑湿内蒸，身热作咳，舌垢脉数，一候矣。仍当解达。
黄连温胆汤去草加枇杷叶、白杏仁、飞滑石、川通草、香薷。
伤暑发热，旬日愈而复蒸，神蒙脉数，舌有苔，渴症非浅者。
羚羊角　仙半夏　净连翘　大豆卷　广橘白　竹茹　杜藿梗　江枳壳　云茯苓
素有血症，阴分内热，近感暑热，日午潮热，脉细小数，阴虚内热，宜乎清化。
羚羊角　川贝母　净连翘　大生地　天花粉　香青蒿　霍石斛　广橘白　云茯苓
烦劳伤中，藉感暑邪表发热，频呃[口忒]，手振脉数而虚，气虚邪恋，非轻浅者，扶气达邪投之再处。
人参须　江枳壳　公丁香　旋覆花　竹茹　柿蒂　枇杷叶　刀豆子　白茅根
暑伤气，气虚呃[口忒]，清暑必主扶气。
人参须　仙半夏　刀豆子　旋覆花　广橘红　柿蒂　代赭石　竹茹　生甘草　枇杷叶
暑风闭腠，发热头蒙，胸闷呕恶，脉濡，数汗不遍身，舌无苔，邪深恋也。解达之。
香薷　仙半夏　杜藿梗　川连　广陈皮　云茯苓　大麦芽
汗出热不退，邪深恋也。病已一候，清达为宜。
羚羊角　枇杷叶　净连翘　大豆卷　竹茹　广陈皮　白杏仁　江枳壳　生甘草
风热内蒸，暑风外侵，三候余而表热未解化，火伤阴劫津，脉极滑数，深恋阳明，势将走入阴经，非轻浅清解达泄，辛凉甘凉兼施之。
乌犀角　川贝母　枇杷叶　羚羊角　肥知母　白茅根　鲜生地　净连翘　竹沥　金石斛　冬瓜子
阳明热炽，劫津生痰，深恋肺胃，咳不爽，脉濡数，与西昌法。
乌犀角　霜桑叶　净连翘　鲜生地　白杏仁　枇杷叶　生石膏　川贝母　生甘草　竹沥
暑风发热，袭于肺中咯吐腥痰，脉极数，舌绛干涸，阳明热炽戕阴也滋清之。
羚羊角　真川贝　白杏仁　鲜生地　肥知母　净连翘　大豆卷　天花粉　冬瓜子　白茅根
现发疝气，厥阴疾也。又袭暑风，音嘶发热，舌白腻，脉浮数，阳明病也。先去客邪而后治疝，从阳明表分立方。
杜藿梗　仙半夏　净连翘　大豆卷　广陈皮　云茯苓　玉桔梗　江枳壳　川通草　青荷梗
表热里泄，脘闷腹痛，脉弦数，舌红苔黄，暑湿兼滞，病在少阳阳明之间，宜乎表里两解。
柴胡　淡黄芩　福泽泻　粉葛根　山楂炭　广橘白　广木香　建神曲　云茯苓　大砂仁
里泄虽止，表热未清，谷入腹痛，仍应温中。
真川连　建神曲　广陈皮　粉葛根　山楂炭　云茯苓　淡黄芩　生米仁　大麦芽　飞滑石　生甘草
伤暑发热，[纟奄]缠匝月，发热不壮，当可纳谷，是以未走营分，仍在气分，尚当清达。
香青蒿　霜桑叶　竹茹　淡黄芩　江枳壳　冬瓜子　白杏仁　川贝母　云茯苓　玉桔梗　净连翘
暴暑薰蒸，偶尔感受，呕，妨谷，脘闷，蒙，脉濡且数，三焦不宣，先当清暑主用芳香。
广藿香　仙半夏　江枳壳　干佩兰　广陈皮　云茯苓　飞滑石　净连翘　大麦仁　青荷梗
始而作咳，继而咽塞，妨谷，脘闷，腹膨，脉濡涩，且便溏泄。三焦不宣，不贯吸，受暑邪，致此芳香宣达，以通三焦。
杜藿梗　江枳壳　云茯苓　玉桔梗　建神曲　川通草　大腹皮　广陈皮　鲜荷叶
失血之后，阴虚内蒸，又感暑邪发热，二候脉细数，宜乎从阴化邪。
鲜生地　淡豆豉同打　净连翘　淡竹叶　天花粉　枇杷叶　羚羊角　川贝母　青荷梗
伤暑旬日，表里俱阻，气逆呕吐，脉濡数伏，不慎起居，病将增剧，为可就诊，伤暑而又被暑侵也，如之何则可。
真川连　江枳壳　云茯苓　仙半夏　建神曲　鲜稻叶　广陈皮　竹茹　鲜荷叶
昼暑夜凉，感于阳明，兼走少阳，脉弦数，舌黄苔垢，妨谷粒。阳明邪多于少阳，清化之。
羚羊角　霜桑叶　净连翘　鲜生地　仙半夏　冬瓜子　大豆卷　江枳壳　芦根　枇杷叶　白杏仁
伏暑似疟，挟湿内蒸，表热甫退，脉滑数，舌红苔黄而垢腻，邪未净也。清化之。
香青蒿　天花粉　净连翘　鲜石斛　川贝母　竹茹　枇杷叶　肥知母　广橘红　鲜稻叶
秋暑蒸灼，但热不寒，有似瘅疟，脉细数弦滑，起于午，蒸于晡，剧于夜，甫于一候，仍应解达。
大豆卷　江枳壳　云茯苓　老苏梗　天花粉　川通草　净连翘　广陈皮
伏暑发热，甫四日，邪恋阳明之表，先当解达。
杜藿梗　江枳壳　净连翘　淡豆豉　广陈皮　云茯苓　枇杷叶　白蔻仁　大麦仁　川通草
日晡不寒而热，脉濡数滑，舌红苔黄。暑邪内伏欲化火，辛凉清之。
香青蒿　粉丹皮　净连翘　白杏仁　川贝母　广橘红　枇杷叶　肥知母　云茯苓　大麦仁
伏暑发热，退而复蒸，舌红苔黄垢腻，脉弦滑数，秋令行燥，与西昌法。
羚羊角　生石膏　净连翘　霍斛　霜桑叶　广陈皮　鲜生地　白杏仁　生甘草　枇杷叶
伏暑挟湿，内蒸似疟，不准脉细弦数，舌苔滑腻，纳谷腹膨，表热不振，邪恋阳明，老年气虚而不能振达也。
杜藿梗　广陈皮　净连翘　大腹皮　生姜皮　云茯苓　桑白皮　江枳壳
新凉束暑，屡欲发热，不定日期，脉弦细，舌灰苔干，阴分渐虚，暑湿犹恋，当清少阳之热。
香青蒿　川贝母　江枳壳　大生地　地骨皮　广橘红　霍斛　净连翘　云茯苓　竹茹
阳明伏暑，经腑交病，表热里泄，脉弦细数，五日矣。与柴葛解肌法。
柴胡　仙半夏　建神曲　粉葛根　广陈皮　生甘草　淡黄芩　江枳壳　云茯苓　竹茹
伏暑两候，邪火深炽，劫夺阳明津液，势将内陷生风，形神色脉一派火象，急投辛寒甘寒，已嫌迟也。
乌犀角　霍斛　净连翘　鲜生地　川贝母　陈胆星　大麦冬　肥知母　人中黄　竹沥
伏暑甫热，微蒸不寒而热，脉细弦高年矣，轻味清化之。
香青蒿　肥知母　广橘红　大生地　地骨皮　云茯苓　霍斛　净连翘　稻谷
秋暑化燥，燥邪入肺，咽痛咳呛，入夜微热，舌红苔黄，脉细数，少阳之阳明兼症，清达之。
黄连温胆汤加霜桑叶　枇杷叶　白杏仁　玉桔梗
凉风束暑，暑热内蒸，不达于表，头痛脉弦，膺闷[纟奄]缠多日，由阳明而走少阳，仍应清化。
羚羊角　地骨皮　广橘白　大生地　女贞子　云茯苓　白蒺藜　净连翘
秋暑灼肺，咳呛发热，头痛，脉细数，衰年矣，虑其不胜灼热，内走之虞。
羚羊角　霜桑叶　净连翘　大豆卷　川贝母　青荷梗　玉桔梗　江枳壳
伏暑逾一候，依然薰热，舌红不起，苔唇燥，皮赤者，邪化火而不达，复增寒热咳嗽，邪兼于肺，幸也。宜从阳明立方。
羚羊角　白杏仁　净连翘　大豆卷　川贝母　枳实　枇杷叶　天花粉　广橘红　竹茹
秋金燥邪，灼肺咳呛，晡热，脉浮数，舌红苔黄嗌干，宜清之。
大豆卷　霜桑叶　净连翘　玉桔梗　白杏仁　蛤壳　枇把叶　川贝母　广橘红
伏暑内热，[纟奄]缠两旬，似疟不准，退而复热，热而复退，舌白脉濡，膺闷未经汗解，邪犹深恋少阳，阳明兼症，辛凉甘凉相济而施，一定之理也。
羚羊角　仙半夏　净连翘　白杏仁　广陈皮　大麦仁　枇杷叶　枳实　云茯苓　竹茹
伏邪发热，秋杪燥令尚甚，热恋阳明，化火内炽，唇燥齿干，脉数身热，剧于夜分，清达宜主辛凉。
乌犀角　川贝母　净连翘　金石斛　肥知母　枇杷叶　大生地　天花粉　人中黄
伏暑发于秋末，先寒后热，已交初冬，似疟不准，从未服剂，伏邪深恋，清解少阳阳明，一定之理也。
茯苓　霜桑叶　仙半夏　天花粉　淡黄芩　广陈皮　竹茹　香青蒿　江枳壳　枇杷叶
伏暑至秋半而发，不寒而热，热作于夜，脉细弦，舌苔腻，口甜作渴，妨饮，阳明湿热暗助少阳之暑邪也。本质之湿热浮于秋令之暑热，桂枝白虎合二陈汤二法兼施，加稻谷。
伏邪发于初冬，不达于外，内蒸转剧，发热咳嗽，脉极数而细软，[纟奄]缠之邪，未达而阴骤虚，舌绛黄，苔灰垢，邪犹内燔，正气不支，邪正两脱，不可不虑也。
金石斛　生石膏　石决明　生地　川贝母　茯神　大麦冬肥知母　枇杷叶
阳明热炽，邪已化火，灼阴涸液，肝风欲动，仍在险途也。
鲜生地　肥知母　云茯苓　生石膏　石决明　淡竹沥　大麦冬　枇杷叶
阳明邪火内炽，连进甘寒，似有出表之机，且与西昌法。乌犀角　霜桑叶　川贝母　鲜生地　白杏仁　生甘草　大麦冬　生石膏　枇杷叶
阳明热炽，暗灼真阴，滋阴涤热必然矣。
乌犀角　生石膏　茯神　鲜生地　川贝母　枇杷叶　大麦冬　肥知母　淡竹油　石决明　净连翘
感冒新寒，营卫失和，诸络酸楚，脉濡涩细，当归桂枝汤加味治之。
白当归　炮姜　广陈皮　川桂枝　上白术　云茯苓　大白芍　大麦冬　生甘草　枸杞子
新寒裹食，身热而脘痛，且和之，疏泄之。
紫苏梗　仙半夏　净连翘　白杏仁　广陈皮　云茯苓　大麦冬　江枳壳　大腹皮　南楂炭
新寒袭卫，恶风发热，头痛脉浮数，解达之。
大豆卷　仙半夏　白茯苓　白杏仁　广陈皮　川通草　霜桑叶　江枳壳　枇杷叶　净连翘
营阴卫阳不和，营不守，卫不护，当归桂枝汤加橘半宜之。
风伤卫，头痛脉浮，恶风，翕翕发热，太阳病也。疏解之，桂枝汤加减治之。
风伤卫，恶寒恶风，脉浮缓，热芒于夜，表邪犹在，仍作太阳治之，用桂枝汤加减。冬温一候，头蒙发热，脉浮数，舌红嗌干，风化火也。清泄之。
羚羊角　霜桑叶　净连翘　大豆卷　白杏仁　大麦仁　枇杷叶　江枳壳
冬温发热，咳嗽脉浮数，清解之。
大豆卷　霜桑叶　净连翘　玉桔梗　川贝母　鲜藕节　白杏仁　广橘红
冬温六日，邪恋肺胃，入暮热之极，呓语，咳嗽气急，舌红口渴，脉未达者，已化火也。先从阳明解达，得汗乃妥。
羚羊角　霜桑叶　云茯苓　大豆卷　白杏仁　净连翘　玉桔梗　川贝母　白芦根　枇杷叶　江枳壳
风温病，阳明兼走少阳，表热乍蒸乍退，脉数，咳嗽一候矣。从少阳阳明清之。
香青蒿　霜桑叶　净连翘　大豆卷　白杏仁　枇杷叶　玉桔梗　川贝母　鲜霍斛　地骨皮
冬温一候，化火内蒸，表热不扬，舌红苔黄，脉浮数，邪恋阳明，犹蒙表分，解达兼清以宣化气机之蒙遏也。
羚羊角　霜桑叶　枇杷叶　大豆卷　肥玉竹　白茅根　玉桔梗　江枳壳　白杏仁　净连翘
冬温化热，阳明少阳兼症，朝凉暮热，脉弦数，舌绛苔黄，仍以清化。
羚羊角　香青蒿　枇杷叶　鲜生地　川贝母　广橘红　大麦冬　肥知母　生甘草　生石膏　净连翘

疟疾  ***************************
暑风为疟，化热蒸灼，脉弦数，嗌干渴饮，阳明疟也。和解兼清之。
银柴胡　江枳壳　云茯苓　瓜蒌　广陈皮　大麦芽　淡黄芩　淡竹茹　青荷梗
寒轻热重，脉数而弦，舌苔不布，胸脘瞀闷，阳明邪多于少阳也。仍与柴胡加瓜萎汤。
柴胡加栝楼根、川通草、火麻仁、大麦仁。
暑风为疟，疟日作，作于夜，脉弦而数，寒热俱甚，解达之。
柴胡温胆汤加枇杷叶、大麦仁。
暑湿为疟，疟虽轻短，余邪留恋，脉濡极数，居素中虚湿恋不清也，和之乃稳。
六君子汤去参，加生姜、大枣、大腹皮。
老年元虚，不克疟扰殊深变症，扶正达邪。
小柴胡汤合当归桂枝汤治之。
暑风化火为疟，必须甘寒化解，与仲圣法。
竹叶石膏汤去芩治之。
暑风湿热溷蒸为疟，疟作间日，寒轻热重，舌白苔黄，脉弦数，头痛胸闷，暑湿深重也。当与提达兼和之。
银柴胡　仙半夏　云茯苓　淡黄芩　广陈皮　川通草　瓜蒌仁　江枳壳　鲜芦根　大麦仁　淡竹茹
湿温疟，间日作，作时呕恶，头胀，少阳阳明疟也。和解兼清之。
香青蒿　大腹皮　云茯苓　肥知母　广陈皮　淡竹茹　江枳壳　生姜皮　生甘草
湿温化疟，疟久伤阴，脉细弦，少阳阳明两不和谐也。滋清化之。
大生地　肥知母　天花粉　鳖甲　仙半夏　淡竹茹　香青蒿　广陈皮　云茯苓
三阴疟，将及一载，犹是蒸灼，脉细数而弦，独在少阳一经，只宜和解。
银柴胡　白归身　仙半夏　鳖甲　大白芍　广陈皮　何首乌　粉甘草　云茯苓
疟转三阴，由阳入阴也，势所[纟奄]缠。
鳖血拌银柴胡　仙半夏　云茯苓　鳖甲　广陈皮　大麦芽淡黄芩　淡竹茹　江枳壳　炙甘草
疟作三阴，经年矣。虽能纳谷，脉细犹弦，三阳腑病而为三阴脏病，宜其拖延岁月，达邪宜顾阴，宜益气，气能生阴，则不能伤气，气充而疟可退也。
银柴胡　何首乌　煨草果　於术　仙半夏　白归身　黄芪广陈皮　大白芍　鳖甲　淡黄芩　云茯苓　粉甘草
疟后脉和，司消导失权，营卫尚不和谐，惟恐寒热复作。
何首乌　仙半夏　白归身　肥知母　广陈皮　大白芍　煨草果　粉甘草　云茯苓　鲜稻须
疟复作，犹间日，脉犹弦，当和解，不宜补。
银柴胡　江枳壳　云茯苓　肥知母　仙半夏　粉甘草　煨果草　广陈皮　大麦仁　白归身
疟作寒重热轻，秋凉束暑也。
瓜蒌桂枝汤合二陈以治。
秋气已肃，疟犹未止，必须两和营卫。
银柴胡　仙半夏　白归身　川桂枝　广陈皮　大白芍　煨草果　云茯苓　炙甘草
伏暑疟间日作而转为三日一作，邪兼厥太少，是以设之三阴疟也，久则耗气伤阴，治宜和补，截之未善也。
何首乌　仙半夏　白归身　左牡蛎　广陈皮　大白芍　丝瓜络　云茯苓　粉甘草　钩藤勾
伏暑疟转为三阴疟，寒颇重，脉反强细，邪深伏也。截之尚早，宜乎两调管卫。
银柴胡　仙半夏　白归身　川桂枝　广陈皮　大白芍　淡黄芩　云茯苓　生姜　竹茹　粉甘草　大枣
疟邪深伏募原，暑湿热三气颇重，节交秋令，疟邪当令和解，疟邪必兼达原。
银柴胡　仙半夏　槟榔　真川连　广陈皮　云茯苓　瓜蒌枳实　粉甘草
伏邪郁蒸、瘅热不寒，日晡而作瘅疟也。阳明邪兼少阳，咳嗽，脉浮且数，宜从少阳阳明清之。
羚羊角　川贝母　净连翘　香青蒿　江枳壳　枇杷叶　霜桑叶　淡竹茹　白杏仁　广橘红
伏暑疟已在深秋，秋凉气肃，反助郁蒸，望七之年气营两衰，必当扶正而后达邪，宜和解。小柴胡汤治之。
新寒引动伏邪，疟发间日，寒颇重而热轻短，脉细小而迟，卫气不与营和也。当归桂枝汤治之。
疟复作，中虚不化也。湿重。
白术　仙半夏　大白芍　江枳壳　广陈皮　云茯苓　秫米
胎疟本易反复，因循失治，邪恋募原三月矣。元不能复，营卫失调，则阴阳不和，纳少便溏，脉微，宜平中宫。
於术　仙半夏　炙甘草　大白芍　广陈皮　秫米　炮姜云茯苓
疟后，余热未尽，内蒸，由秋未至春初不瘥，黄昏犹是潮热，脉细极数，面目虚浮，元气不振，余邪未净也。邪虽留恋，不可从表，只宜扶助正元，元气充复则余邪自退矣。
制首乌　於术　地骨皮　大鳖甲　仙半夏　广橘红　大生地　女贞子　云茯苓　大麦冬　香青蒿　炙甘草　料豆衣
似疟非疟，[纟奄]缠二月余，咳嗽，形消色夺，脉芤数，曾失血，青年得此大非所宜，怯之一途不免矣。
制首乌　川贝母　广橘红　大鳖甲　女贞子　炙甘草　料豆衣　地骨皮　香青蒿　大白芍

痢疾  ***************************
便泄腹痛脉濡，妨谷，脾胃失司，且与清暑和脾。
广藿香　仙半夏　建神曲　扁豆衣　广陈皮　云茯苓　宣木瓜　南楂炭　炙甘草　鲜荷叶
暑湿夹滞，混蒸发热，热退便泄，腹痛，舌苔犹腻，脉濡数三焦未贯。清之和之。
广藿香　江枳壳　春砂仁　大豆卷　建神曲　云茯苓　飞滑石　广陈皮　川通草　净连翘　大麦仁
表邪里出化而为痢，痢下后重，脉细数，暑湿夹滞也。当升清导滞。
粉葛根　建神曲　飞滑石　真川连　南楂炭　粉甘草　淡黄芩　小青皮
失血阴亏之体，又感暑邪迫肠而致便泄，和兼清之。
广藿梗　建神曲　建莲子　扁豆衣　广陈皮　青荷梗　怀山药　云茯苓　宣木瓜　粉甘草
暑伤气，湿阻气，表热里泄，脉微呃[口忒]，高年中虚邪恋，必当温阳达邪。
升麻　公丁香　云茯苓　於术　柿蒂　粉甘草　广陈皮刀豆子　白茅根
老年中虚，湿热内阻，阻闭三焦气机，上呃，下腹痛，脉微，便溲短，通贯三焦，必兼温阳逐邪。
於术　公丁香　大白芍　干姜　柿蒂　炙甘草　仙半夏刀豆子　枇杷叶　广陈皮　云茯苓
高年中虚，气逆呃[口忒]。
野於术　刀豆子　炙甘草　代赭石　干姜　枇杷叶　仙半夏　广橘红　火麻仁　大白芍
始初霍乱而为痢，痢下无度，腹痛后重，脉濡涩数，邪滞深结中宫，必当推荡使下。
升麻　广木香　小青皮　粉葛根　建神曲　飞滑石　野於术　南楂炭　粉甘草　川雅连　枳实　（方中葛、升二味似不甚合宜，啸山注）
暑邪夹滞，混蒸为痢，红滞居多，后重，脉濡，阳明气陷，先宜升清泄浊。
升麻　川黄柏　小青皮　粉葛根　福泽泻　广陈皮　野於术　建神曲　粉甘草　白归身　南楂炭　鲜荷蒂
便泄三日，当不后重，脉濡数，暑湿食滞留恋阳明，急当升清降浊。
粉葛根　建神曲　炙甘草　上白术　南楂炭　鲜荷边　广木香　上广皮　淡黄芩　赤茯苓（此方颇佳，啸山注）
伏暑酿痢，冬令而发，由冬及春，至夏半载余矣。脉细数，舌光红，痢伤阴也。拟仲圣法。
黄连阿胶汤加建神曲、南楂炭、广橘白。
久痢伤阴，惟宜咸苦，当复前法。
黄连阿胶汤加上冬术、上广皮、云茯苓。
久痢半载余矣，脉数舌光大，伤真阴，惟宜滋降。
生地　白芍　黄连　阿胶　甘草　陈皮　山药　建神曲鸡子黄　云茯苓
痢后休息半载余矣。两伤脏阴，是以[纟奄]缠固摄足三阴，一定之道。
真川连　补骨脂　肉果　大熟地　菟丝子　大白芍　上冬术　五味子　粉甘草　清阿胶　广陈皮　鸡子黄（妙方，啸山注）
休息痢将成一载，且有梦泄，足三阴脏真极虚也。固摄之。
野於术　五味子　云茯神　大熟地　肉果　粉甘草　补骨脂　白归身　炮姜　菟丝子　大白芍　淮小麦
痢成休息，固属[纟奄]缠，培补足三阴，一定之理。
野於术　菟丝子　广陈皮　大熟地　五味子　大白芍　淡吴萸　枸杞子　粉甘草　补骨脂　肉果　炮姜
痢延半载，余成休息矣。犹有下重，脉细弦，邪深药浅，是以[纟奄]缠，李东垣清暑益气主之。
益气汤（去参、芪、麦冬、五味、枣）加大白芍、广木香治之。
痢成休息，浊邪下阻，清阳不升，犹欲后重，仍当升清泄浊。
升麻　建神曲　大白芍　粉葛根　南楂炭　广陈皮　野於术　福泽泻　小青皮　茅术　川黄柏　粉甘草　广木香　白归身
休息久痢，脏真极虚，脉细无力，温摄脾肾，先调奇经。
鹿角霜　枸杞子　广陈皮　野於术　肉果　云茯苓　大熟地　白归身　粉甘草　菟丝子　大白芍　炮姜
老年脾肾两虚，下痢而腰痛，脉微细，必当温补脾肾，庶可止之。
大熟地　菟丝子　广陈皮　厚杜仲　五味子　炙甘草　补骨脂　肉果　炮姜
痢已止，胃纳不醒，宜培中土，以资生化。
野於术　建神曲　大白芍　菟丝子　上广皮　粉甘草　益智仁　云茯苓
痢下红滞，犹欲后重，脉细极数，初秋而起，秋末未止，气阴两亏，湿滞留恋，与仲圣法。
真川连　淡黄芩　大白芍　清阿胶　白头翁　粉甘草　广木香　北秦皮　鸡子黄
湿热下痢，百余日矣，州都亦不气化，以致湿热壅阻，是以久延不瘥。先应导滞滋干，与金匮猪苓汤原方。
猪苓　云茯苓　飞滑石　清阿胶　福泽泻
久痢渐止，溲又赤，湿热未净也。
猪苓汤加野於术、上广皮治之。
休息痢历秋冬而延及春夏，依然未瘥，木土不和久矣。术、菟、理中、四神主之。
野於术　粉甘草　五味子　菟丝子　淡吴萸　肉果　淡干姜　补骨脂　大白芍

杂症  ***************************
心神两虚，宜交坎离。
人参　左牡蛎　酸枣仁　大熟地　怀山药　云茯神　大天冬　山萸肉　清阿胶　花龙骨
青年血气初定，而有遗泄，却无梦境，脉细尺数，坎离失交，皆己之心猿意马也。急宜毕姻以和阴阳，不药可愈。虽如是，然必须静心，勿屡动凡念，以保天真，尤为要旨。
治宜八仙长寿合救逆两方中（去丹皮、泽泻、桂枝、蜀漆、茯苓）加云茯神。
素体怯弱无他病，惟不任烦劳，下真不足也，自保之。
大生地　北沙参　女贞子　大麦冬　怀山药　稆豆衣　金石斛　南芡实　云茯神
三阳头痛，阴不制阳，阳升太过也。即水火未济之义，须保下真。真水充盈，庶几虚阳以涵阴，而后可以止痛。主治之法，壮水以制阳光，一定不易之道也。
大熟地　怀山药　女贞子　天门冬　山萸肉　稆豆衣　明天麻　石决明　大白芍
不得情志则有所思，思则偏于心，神为之失藏失守，似痫非痫，如呆而木，脉促而乱。大凡七情之感，心肝脾不得其藏者而起也信。心藏神，肝藏魂，脾藏意，一有不藏且不可，况此全失其藏者乎？填摄镇三者，兼施医功，草木调其偏胜，然必自仗慧剑，割断心猿意马之情庶可。
大生地　怀山药　天竺黄　大麦冬　远志肉　陈胆星　左牡蛎　酸枣仁　钩藤勾　苍龙齿　云茯神
天癸初至之年，血气未定，情志渐动，动则相火胜于君火，即有遗泄淋浊之症。阴气过泄，内热自生，日晡潮热，脉极细数，虚火从此内煽，有诸内形之外则生外疡，至虚之处便是客邪海底，穴痛而肿者，少阴肾经之隙处也。疡发于斯，非所宜也。总之，不保下真而有斯疾，必得自生慧剑，割断情魔，庶几守先夭以保后天，不致相火胜于君火，生化自有源流，即可以保正命也。勿以予言为迂腐。
大熟地　山萸肉　化橘红　大天冬　五味子　云茯苓　左牡蛎　金樱子　湘莲子
心不藏神，肝不藏魂，肺不藏魄，是以惕宕悸恐，久为情志之病。夫喜怒哀乐，入之常情，不可偏胜，偏胜则有此种疾耳。摄阴降阳，镇怯宁神，一定之理也。
人参　怀山药　炙甘草　大熟地　酸枣仁　淮小麦　大麦冬　五味子　左牡蛎　云茯神
男子十六天癸至，至已三年，血气生勃勃，则安无欲念之动？动则安无暗伤真阴？体肢不健，不任烦劳，脉又细数而软，胃纳不旺，面不荜泽者，为此故也。急早毕姻，所谓阴阳和万物生矣。
北沙参　怀山药　南芡实　大熟地　山萸肉　云茯神　大天冬　五味子　炙甘草　左牡蛎　酸枣仁
肾阴不足，全乎相火用事以淋浊，阴不制阳也。
知柏六味汤加大麦冬主之。
心肾两虚，不寐遗泄，手足少阴交亏也。逼近立春，春阳暗动，惟宜柔剂固二气。
人参　花龙骨　酸枣仁　大熟地　怀山药　云茯神　大麦冬　南芡实　湘莲子　左牡蛎　五味子
日有所思，夜有所梦，日有所见，夜有所梦，宁心屏意之。
六味（去丹皮、泽泻）加金樱子、南芡实治之。
童稚甫交四龄，体质柔脆，血气尚微，生化迟呆而不长养，责在先天之气式微，后天长助之气乏权，悠悠忽忽，恐延童损。
北沙参　怀山药　福泽泻　大熟地　山萸肉　五味子　大麦冬　粉丹皮
水不涵木，木火上升，旋扰清真，以致诸阳失降，兼之诵读劳心，阳胜于阴，阴不内守，动静偏胜，静以生阴，动以生阳，阳胜于阴久年矣。必须填摄水脏，以合天一生水之义。
六味（去丹皮、福泽泻）加北沙参、大麦冬、生牡蛎、花龙骨、女贞子、稆豆衣、南芡实、湘莲子。
虽云青，血气未充，肝风内动，口眼歪斜，总属肾水不涵肝木，木火旋扰所致，内不足之病也。何其误投疯科风药戕元，[纟奄]缠如怯，是谁之咎，命也。如何填摄真元，涵水息风，一定之理，无他取图，求医服剂，不外草木，草木功微，安能速挽元气于无何有之乡？取全在己知命，苟能知命，庶可以立命也。
人参固本加明天麻、五味子、白蒺藜、清阿胶、石决明、京元参、海参。
先天少阴水亏，不涵后天肝木，木火上升，旋扰常欲，头痛起在童时，今当天癸初至之年，尚未充发，所以病后不复元真，惟与填补先天真水以涵后天肝木。古人钱仲阳专以六味汤调治幼科，此病虚先天非开情窦而斫丧者，当从钱氏法治之（中虚湿固）。五皮合五苓散治之。
湿热内蒸，蒸热发黄，脉涩数，老年气不胜湿，湿恋于阳明。平昔不嗜酒，非酒湿也，乃连谷迟呆，水谷之湿所积，当培中阳以化温热。
茵陈五苓散加川通草、大麦仁、广陈皮主之。
肺气不降，脾气不升，升降失司，咽塞胸闷脘痞，三焦失贯，妨纳不便，呼吸欲喘。大凡上焦如雾，中焦如沤，下焦如渎，全失贯通之机，竟与五子五皮饮。
风水积为皮水，肢肿[纟奄]缠久矣。藜藿之躯，资生淡薄，即所谓淡泊生肿胀也。五皮、四苓合进。
肺热则失血，脾实则腹胀，血止而痮剧，肿如鼓，筋络突见，已成痼疾，脾肾两衰，欲藉草木而奏功，恐难挽天机也。
济生肾气丸，朝夕开水送下三钱。
童子而伤，水谷之湿，湿热内淫，面肿，脉细数，小溲不利，此谓湿肿。野人所谓河白病也。修之即愈，无妨。
四苓散　细木通　生米仁　五加皮　小青皮　生草梢
水肿面浮，腹满肢肿，湿热壅滞，脾气不运也。且伤中阳。
甜冬术　福泽泻　大白芍　淡干姜　广陈皮　粉甘草　大腹皮　云茯苓　陈冬米
居素便溏，脾阳久虚，乘虚木侮，腹脘痛胀，脉细虚弦，土衰木旺也。木得桂而枯。
理中加川桂枝、肉果、云茯苓、陈冬米。
命门大衰，火不生土，以致脾泄，双培脾肾，一定之理。
野於术　五味子　粉甘草　大熟地　肉果　炮姜　补骨脂　广陈皮　菟丝子　大白芍
足三阴二气交虚，虚则不化湿热，再以刚阳药味助之，湿热渐渍浸润，以致谷道生虫。平补二气，以化湿热，虽一定之法，然化湿热之法，莫如咸苦之方。
黄连阿胶汤为最，加地榆、广陈皮、云茯苓治之。
始衰之年，操劳太过，易传中宫，胃纳不旺，常欲晕眩，脉细无力，阴不内守，阳亦衰也。所以不制虚阳体丰者，往往有之，宜培二气。
绵黄芪　甘杞子　粉甘草　大熟地　酸枣仁　淮小麦　野於术　云茯苓　龙眼肉　左牡蛎　大白芍
胃主司纳，脾主消导，不纳不运，脉数不鼓指，脾胃枢机不利也。先理中焦。
野於术　化橘红　大白芍　广木香　柏子仁　粉甘草　大腹皮　缩砂仁　仙半夏　云茯苓
左升太过，右降不及，肝胃之气，久已不和。升太过者，肝阳也，扰心神而萦智慧。降不及者，胃气也，得谷粒而常反胃。脉迟细而模糊，神志清而失慧，养肝和胃以助资生。
大熟地　酸枣仁　天竺黄　左牡蛎　白归身　陈胆星　花龙骨　大白芍　云茯苓　远志肉　炙甘草　钩藤勾
肝脾肾多亏关于上中下三焦也。肺阴不充，脾阳不运，肾气不固，上宜滋，中宜培，下宜摄，兼顾为是。
人参　厚杜仲　化橘红　大麦冬　怀山药　炙甘草　大熟地　菟丝子　野於术　五味子
天地之气阳在上，阴在下身。身阳亦升于上，至寒水之令，头面不温而恶寒者，阳气不升于上，纵然阳虚也，兹在秋燥之际，不宜辛温，惟恐劫液，只宜扶气。气即阳也。严冬再论扶阳。
上黄芪　菟丝子　云茯苓　野於术　大白芍　炮姜　甘杞子　炙甘草　大枣
脾胃多虚，右脉衰微，左尺更软，中下两阳，无以生土，所以常自便泄，兼夜数次，必当温培中下之阳，以实脾土。
附子理中合四神、淡吴萸，易菟丝子加广陈皮。
脾阳久虚，无以运湿，阻遏消导气机，以致中下两阳式微，脘胀，腹胀，两脉细涩，几成中满，温阳泄湿，且与真武汤，姜用干者。
肠风便泄，久年矣木乘土也。宜培中以泄木。
野於术　上广皮　云茯苓　广木香　大白芍　炮姜　菟丝子　炙甘草
便后下血，远血也。宜培中下。
黑归脾汤（去远志肉）加伏龙肝。
老年真水下亏，小溲不清，浊阴不化水也。现在脉不鼓指，断不可再泻膀胱，膀胱，肾之腑也，泻膀胱即泻肾也。年已七旬，癸水久绝，填之不暇，安可泻乎？虽有湿热，肾气充足，湿热白化矣。
大熟地　怀山药　清阿胶　大天冬　肥知母　厚杜仲　左牡蛎　山萸肉　云茯苓　怀牛膝　甘杞子　南芡实
水亏阴火盛，阳明上实下虚，阳升咯血目眩，与张会稽法。
玉女煎加白茅根、藕节、黄便。
咽痛百余日矣。少阴之脉，循喉咙，挟舌本，是少阴水亏不制虚阳，以钱仲阳补肺阿胶汤更添入咸苦。
二更宜加元参、玉桔梗。
阳明一经，多气血，血热妄行，咯吐未止，因失血生热，气血兼清可也。
玉女前加川贝母、地骨皮、白茅根、藕节。
齿痛将两月而不瘥，齿乃骨之余，亦阳明所属。少阴本也，阳明标也。摄少阴清阳明，宜张会稽法。
玉女煎加白茅根、人中黄。
牙衄，阳明胃热也，清降之。
霍石斛　石决明　白茅根　大生地　女贞子　鲜湖藕　大麦冬　稆豆衣
久嗽肺肾两虚，余不生水，水不制火，火灼柔金，是以[纟奄]缠，甘味滋养，久服自愈。三仙粥加燕窠。
交冬来，天气温暖，冬不藏阳，人之阳气，亦不潜伏，逼近冬至，阳生陡然，咯血脉，细弦数，犹恐血溢末止，滋阴降阳，自然之理。
川石斛　北沙参　海参　大生地　怀山药　鲜藕节　大麦冬　海蛤壳　糯米
疡科中火症多也。火多必有毒居，素阴虚者，不无受大累瘁，火性主动，上升下降，随其所至。所云臁疮咽作痛者，皆火毒之所发也，阴气充足，自能制火化毒。余非疡科也，所论悉元之于本。夫人阴亏居多，滋真阴和升降，缓制火毒，庶几不失于正治也。
霍石斛　土贝母　人中白　大生地　肥知母　象牙屑　大麦冬　石决明　元参　女贞子
久嗽几半载，由夏秋来，伏热恋肺，肺热阴伤，近吐秽痰，肺痈之基也。在秋末极燥之令，当与西昌法。
清燥救肺汤去人参加川贝母。
风入脑鼻，垂腥涕稠厚成块，脉数舌黄，风化为火，留恋肺胃，鼻渊之机也。
羚羊角　白蒺藜　白茅根　金石斛　辛夷　枇杷叶　玉桔梗　粉甘草
肺胃热炽，生痰作嗽，嗽久伤阴，阴虚阳亢，咳少呛多，脉细芤数，痰见血点，虚在少阴，热恋阳明，初起无非风温袭肺，误闭其邪，邪郁化火灼肺，肺为娇柔，柔脏不胜火灼，致成劳嗽，柔阴保金生水，方用甘咸。
大生地　天花粉　糯稻根　大麦冬　海蛤壳　鲜湖藕　肥知母　燕窠　冰糖　百合　鸡白
阳明失血，脉细日晡肤热，血去过多，伤及真阴，阴亏阳亢。治法无非摄阴潜阳。草木之功究竟式微，自保下真，尤为要着。
霍石斛　怀山药　百合　北沙参　地骨皮　南芡实　大生地　石决明　鲜湖藕　大麦冬　海参
阴火久肺作嗽，滋水降火，正所以保金也。
北沙参　川贝母　湘莲子　大生地　百合　糯米　大麦冬　燕窝
年老咳嗽，嗽剧伤中，中阳失运，运谷呆迟，司纳消导，脾胃所主，脾胃中土也。土虚无以胜湿，从来脾恋湿化湿热，必专裁培中土，土实可以胜湿也。
野於术　菟丝子　云茯苓　仙半夏　大白芍　炮姜　广陈皮　粉甘草
衰年中虚，痰饮上泛。
野於术　云茯苓　干姜　仙半夏　粉甘草　大麦芽　化橘红　淡竹沥
高年肺肾两虚。肺主出气，且主降，肾主纳气，且主藏。肺不降，肾不纳，则呼吸急促，即谓喘也。必宜填主。然胃有湿痰，不耐滋补，从轻可也。
北沙参　甜杏仁　酸枣仁　大生地　肥玉竹　百合　大麦冬　五味子　燕窝　清阿胶　海蛤壳　糯米
哮喘久年，痰泛作咳，咳剧辄喘，卧不着枕，作于子丑二时，哮乃肺病，久则虚涉于肾。肺主出气，肾主纳气，虽然感风辄发，发则气根不立，须自保下真。现在平善保肺摄肾，以固气根，庶可御外邪之侵。
大熟地　怀山药　化橘红　大麦冬　海参　云茯神　白杏仁　海蛤壳
痰饮病，肺气不降，所以仍嗽，清降为主。
桑白皮　肥玉竹　海浮石　玉桔梗　仙半夏　化橘红　白杏仁　广陈皮　枇杷叶
高年肺阴内虚，肺气不降，而致失音。一载余矣。虽云肺虚，实因肺袭风邪而起，拖延已久，风入肺俞，肺属金，金空则鸣，金实则无声。徒然补肺，无益也。与钱仲阳补肺阿胶汤治之。
酒鬲将成，而竟戒酒，可谓改过知命者，尚可为《金匮》麦门冬汤加松子浆治之。
胃中虚，客气上逆而多噫嗳，纳谷运迟，脉濡细数，中气久虚，真阴亦亏。
旋覆代赭汤（去参、姜）加淮小麦、大白芍、广橘白治之。
木火扰中，纳谷辄吐，脉细无力，鬲症也。衰年矣。难治，调之。
淡吴萸　仙半夏　大白芍　大麦冬　广橘白　粉甘草　川椒　柏子仁　粳米
烦劳伤中，中阳失运，纳谷不化，中脘作痛，两关脉软，斯中鬲也。且培之。
归脾汤（去人参、远志肉）加甘杞子、广橘白。
肝脾肾三阴素亏，生化原流日薄，纳谷颇少，资生失恃，从来血生于谷，谷无生血，阴亏可知。脉极软细数，中心嘈杂，抑且不寐，女子十四天癸至，逾此二七之年，正是壮盛之时，而有斯疾，责在先天真阴不充，非关后天而然也。仲圣复脉汤庶几近之。
原方加湘莲子、左牡蛎、广橘白、料豆衣。
中虚噎鬲，务农之人鲜有者。幸在青年，犹可图之，金匮麦冬汤，人参易海参加松子浆治之。
郁怒伤肝，肝失条，气逆犯胃，情志之病也。苦辛酸甘两和之。
淡吴萸　白归身　仙半夏　川楝子　大白芍　粉甘草（桂汤炒）　广橘皮　小茴香　乌梅
胸痹胸痛引背背痛彻心
瓜蒌桂枝汤加薤白（通阳）、钩藤勾（宣络）、广橘皮（和胃）。
脘肋作痛，按摩则缓，脉弦细是为肝着。着者，肝络之气着而不移，宜投金匮旋覆花汤治之。
肝木乘胃中脘作痛，气逆呕恶，泄木安土，苦辛酸甘主之。
吴萸　白芍　半夏　川连　甘草　干姜　橘络　柏子仁
复诊
甘麦大枣汤
脊痛而骨突三足年矣。痛引腰膂，虚损症也。病属奇经八脉之督带，是以疾因种种，不可枚举。
按：妇科论二七天癸至，五七天癸衰，衰年损病，难以复元，补剂调理，颐养天年，以令正命。
熟地　甘草　菟丝子　归身　杜仲　山药　牡蛎　阿胶　芡实　川断　杞子　桑葚　鹿角霜
厥阴经肝经，女科之先天，老年肝血内枯，肝阳失涵，鼓动莫制，眩晕耳鸣，气怯唇麻种种病机，皆阴不涵阳之症也。摄补肝阴。
生地　阿胶　茯神　料豆衣　女贞子　白芍　沙参　牡蛎　甘草　枣仁
高年水不涵木，木火上升，蒙窍目起内障。夫肝开窍于目，必须养肝。养肝必先补肾。
熟地　吴萸　枣仁　山药　杞子　料豆衣　蒺藜　茯神望月沙
谷饵资生，任其胃气六长齐不胜淡迫，愚哉！有何所而从其胃喜耶？因此妨胃，询之医工，云罗适口之羹醒胃，胃得喜而胃气复矣。
沙参　佛手　扁豆　麦冬　山药　茯苓　半夏　芡实　石斛　稻叶
病因多眵多泪，泪为肝液，眵属肝热，养阴泄热宜之。
生地　胡麻　石决明　女贞子　料豆衣　白芍　蒺藜　山药　橘白
女子先天在于肝，肝郁而兼湿热，致前阴结疡，小溲窒塞，前方加味逍遥散条达肝郁，兹用金匮原方猪苓汤以清湿火。
肝经有热，发为脚气，剧则冲心，必先制肝，吴茱萸汤主之本方加牛膝、陈皮、茯苓、白芍、山药。
心生血，心惕易汗，汗乃心液，血从心化也。补心必补血，补血先涵气，气能生血也。
人参　熟地　白芍　白术　龙骨　枣仁　阿胶　甘草　陈皮　牡蛎　茯神　杞子　五味子　南枣
血海空虚，肝血乏贮，每每天癸定期二三月之久，脉细如丝，面浮肢肿厥少，真阴枯耗，是以结褵五载，从未孕育。
熟地　白芍　丹皮　杜仲　杞子　山药　归身　川断　橘白　香附　炙草
奇经失调而致经漏，久延则崩厥，少太三阴皆空也。宜坚圣法。
艾　归身　川断　阿胶　白芍　杜仲　熟地　炙草　白术　乌贼
血崩之后，腹痛未止两月矣。经又至，淋漓不断，又为经漏暴崩，宜阿胶艾汤主之。
胶艾四物汤加山药、杞子、甘草、陈皮。
任脉为病带下瘕聚
熟地　杞子　白芍　紫石英　山药　杜仲　菟丝子　芡实　川断
停经之脉细涩而不畅，妊娠之脉滑搏而流利，斯脉举之，若无按之濡软，是血虚之脉也。夫血藏于肝，出于冲脉，冲为血海，故女子先天寄于斯，所以古人云，女以血为本，补血摄冲任，一定之理也。
胶艾四物汤加香附、陈皮主之。
经阻三月，脉数滑搏，呕吐妨谷，妊象也，当安之。
生地　砂仁　子芩　归身　陈皮　白芍　白术　半夏曲　甘草　白苎
经阻四月余，脉虽小而滑数，纳谷辄吐，形色华泽，微有寒热，此非停经，乃有恶阻之甚者也，和之安之。
香砂六君子丸去参加归身、子芩、竹茹、白芍、白苎治之。
妊娠七月，手太阴胎之际，脉浮滑数，胎元自在长养，虽有汗不宽舒者，火不胎静也。无妨。
熟地　白芍　子芩　阿胶　甘草　砂仁　归身　橘白　白苎
妊娠失血，咳嗽而失音，乃属子嗽子喑，胎前不能愈，分娩后自可。
紫菀汤去五味子、阿胶，加归身、白芍、麦冬治之。
产后将及两月，犹血不归经。脉弦细显见，不藏不统也。与仲圣法。
生地　牡蛎　川断　杜仲　白芍　乌贼　阿胶　炙草　山药　艾　料豆衣　女贞子
厥阴肝气贯鬲，走肋，痛胀縻定，从经走络也。辛咸通降之。
旋覆花汤加柏子仁、桃仁、归须、橘络治之。
心生血，肝藏血，脾统血。血从气生，气不生血，则生内热，心惕神疲，脉微，癸水愆期。凉血，一定之理。
生地　炙草　归身　麦冬　白芍　茯神　杞子　枣仁　橘白　牡蛎　淮麦
郁怒伤肝，肝失条达，暗乘中土，木旺而肝气气流于络，右遍季胁作痛，虽平善，有斯疾不能保其不发也。作时宜通宜泄，平善宜滋宜降。
首乌　白芍　茯神　杞子　炙草　柏子仁　牡蛎　橘白　料豆衣
