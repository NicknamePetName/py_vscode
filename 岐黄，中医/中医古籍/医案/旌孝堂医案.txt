

正文  ——————————————————————————————————————————————————————————————————————————————————————————

崩漏  ***************************
（案1）天癸应去不去而妄行血块，有由漏而崩之状。
东洋参（一钱五分）　酸枣仁（二钱）　贡阿胶（蒲黄炒，一钱）　广橘皮络（各一钱五分）　云茯苓（三钱）　樗根白皮（三钱）　地榆炭（三钱）　杭白芍（三钱）　大艾叶（七分）　当归身（一钱五分）　乾地黄（三钱）　炙甘草（五分）　芙蓉花（一钱五分）　陈棕炭（一钱）
肝脾既不统藏，任带又疏约束。天癸妄行有块，腹痛作哕，穀食减少，脉象弦细而数。再延有崩漏之渐。
煨大白芍（一两）　炙甘草（一钱）　制半夏（三钱）　云茯苓神（各三钱）　木芙蓉（一钱五分）　西琥珀（研细，和服，三分）　须穀芽（三钱）　又加伏龙肝（一两）、鸡内金（三具）
本证稍解，吸受新凉，身热不清，拟方速解为要。
粉葛根（一钱五分）　杏仁（二钱）　广橘皮络（各八分）　制半夏（三钱）　云茯苓（三钱）　煨大白芍（二钱）　炙甘草（一钱）　枇杷叶（一片）
再诊：制半夏（四钱）　蒌仁霜（八分）　煅赭石（三钱）　木茯苓神（各三钱）　广橘皮络（各七分）　伏龙肝（一两五钱）
两日一服，十三帖。
丸方：乾地黄（三两）　老生姜（一两五钱）　煨大白芍（三两）　炙甘草（五钱）　制半夏（三两）　云茯苓神（各一两五钱）　广橘皮络（各四钱）　上肉桂（去粗皮，二钱五分）　地榆炭（二两）
上药地黄泡取汁，生姜捣取汁，以二汁互炒二渣，共研细末。用拒霜花三两煎汤叠丸。每早三钱开水下。
（案2）天癸并月而崩，已延月馀。刻加外感，致气痞举发，寒热不清，攻冲作痛，穀食不思。此乃病上加病，非佳兆也。
广藿香　粉葛根　制半夏　川朴花　香附米　川郁金　前胡　防风　广橘皮　木茯苓神　甘草　降香屑
外邪已解，惟气痞未平，胃气未和，血崩未止。拟方治之。
广橘皮　制半夏　焦于术　南木香　建曲　麦穀芽　云茯苓神　香附米　砂仁壳　佩兰叶　陈米饭（青荷叶包烧）
外：妇宝丹
气痞已平，血崩已止，惟人虚易感风邪，寒热咳逆，穀食不香。拟方仍冀速解。
前胡　防风　苏茎子　杏仁　桔梗　甘草　制半夏　广橘红　云茯苓神　葛根　枇杷叶

湿温  ***************************
（案1）湿温月馀，瀰漫三焦，身热不清，耳聋面瘦，结胸自利，脉息弦数。深虑正不敌邪，致生歧变，拟方以尽人力。
杏仁　白蔻仁（后下）　制半夏　雅连头　乾姜　广橘皮　川贝母　黄郁金　赤苓　枇杷叶　铁锈水　生姜汁
外用巴豆仁一粒、雅连姜汁炒，十三寸共捣如泥，用枣浆和匀作饼约如棋十枚大，每用一枚置脐上，以蕲艾小团灸，壮不计数，以热不可耐为度。
（案2）湿温结胸自利，身热未清，脉象细濡，已五候有馀。深虑正不敌邪，外生枝节，拟方获效乃吉。
制附片（一钱）　制半夏（一钱五分）　雅连（姜水炒，五分）　乾姜（四分，炒）　黄郁金（一钱五分）　川朴头（五分）　新会皮（八分）　云茯苓（三钱）　六和曲（二钱）　铁锈水（五匙，和服）　又加葛根（八分）
再诊：制半夏　雅连头　乾姜　广橘皮　川朴头　黄郁金　六和曲　云茯苓　苦杏仁　白蔻仁　铁锈水　生姜汁
外用巴豆仁、黄连、枣浆为饼，置脐上，用艾团灸之，不计壮数，以腹中热不可耐为度。
（案3）湿温延经月馀，寒少热多，胸次不开，脉象滑数。深虑正不敌邪，致生枝节。拟方获效为顺。
粉葛根　杏仁　制半夏　川郁金　云茯苓　白蔻仁　广橘皮　大贝母　川通草　大白芍　炒六曲　枇杷叶　甘露散
二诊：春柴胡（六分）　粉甘草（四分）　广橘皮络（各八分）　川通草（三分）　桂枝（六分）　大白芍（一钱五分）　杏仁（一钱五分）　白蔻仁（七分）　法半夏（二钱）　云茯苓（三钱）　枇杷叶（二片）
（案4）产后百脉空虚，湿温瀰漫三焦，将近一月。右边发颐，向来肝郁不伸，湿痰内扰，所以穀食不进，脉象弦细而滑，深虑外脱之虞。
杏仁　白蔻仁　广橘皮络　制半夏　香苏茎　川郁金　赤苓　川通草　涤饮散　枇杷叶
（案5）湿温后肝木乘脾，水湿困中，脘腹膨胀而大，脉象弦涩。再延有胀满之虑。
橘皮络　茯苓皮　腹皮绒　泽泻　苏茎　乌扇　川郁金　制半夏　防己　朴头　附片　五加皮　通络散
（案6）湿温五候有馀，身热不清，白㾦现而未透，舌苔白滑，渴不多饮，甚则作呕咳，脉来濡数。虑其正不胜邪，致生歧变，拟方获效乃吉。
葛根　杏仁　白蔻仁　新会皮　制半夏　瓜蒌皮　大贝母　云茯苓　六和曲　川朴　川郁金　川通草　枇杷叶　伏龙肝
（案7）湿温愈而复反，身热神糊，白㾦外现，胸次结痞。拟方获效乃妙。
粉葛根　制半夏　乾姜　雅连头　杏仁　白蔻仁　广藿香　川郁金　新会皮　川通草　枇杷叶　生姜汁（三匙，和服）　铁锈水（五匙，和服）
（案8）湿温愈而复反，神糊身热，白㾦现而未透。拟方尽力图之。
制半夏　乾姜　川连头　川朴　川郁金　杏仁　白蔻仁　粉葛根　新会皮　川通草　生姜汁　铁锈水
（案9）先后天不足，湿温结胸，自利月馀不解，加之湿痰入络，左腿痹痛，伸屈不利，脉息弦数。虑其正不胜邪，致生歧变。拟方获效乃吉。
木防己　川通草　制半夏　柴胡　六和曲　泽泻　葛根　苏茎　白芥子　川郁金　广橘皮络　生姜汁　铁锈水
身热已解，结胸渐开，拟方再能应手，可高枕也。
制半夏　乾姜　上雅连　广橘红络　川郁金　云茯苓　白蔻衣　砂仁衣　冬瓜仁
（案10）湿温九日，身热下利，白㾦现而未透，脉象细濡。深虑化热逆传。
杏仁　白蔻仁　新会皮　川朴　粉葛根　制半夏　大贝母　川郁金　六和曲　赤苓　枇杷叶
湿温郁而不伸，寒热多日不清，白㾦未透，脉息细濡，舌苔底白罩灰。乃水极似火证也，谨防昏陷。
制半夏　附片　炮姜　杏仁　白蔻仁　川郁金　大贝母　制南星　煅礞石　童便　赤苓　鲜杷叶

湿痰  ***************************
（案1）肝木乘脾，湿痰内困，遂令脘腹膨大，穀食减少，脉象弦细，面浮肢肿。再延防成胀满。温中化饮法。
（案2）肝木乘脾，湿痰互结中宫，胸次结痞，肝阳上升，头目眩晕，脉象弦濡，拟方徐图之。天麻二陈加通络化饮之品。
（案3）肝旺胆虚，湿痰入络，虚阳上升，于是心悸头眩耳鸣，懊憹难名，间有呛咳，惊悸麻痹，善怯多疑，脉息弦滑，右脉反关，左脉独见。拟方善图，方可渐入佳境。
煅磁石　瓜蒌霜　半夏粉　木防己　九制于术　木茯神　白蒺藜　广橘皮络　荷筋　瓦楞子　路路通　八楞麻　苦竹根　络石藤　首乌藤
（案4）肝木侮土，湿痰困中，少腹膨胀而大，脉象沉弦。再延防成气臌。
煨木香　制附片　川朴　制半夏　茯苓皮　香苏茎　新会皮　青皮络　香橼皮　大腹皮　五加皮　巴豆皮　逐饮散
外：厚朴温中丸（一钱五分）　局方四七丸（一钱五分）　琥珀外台丸（三分）　开水下。
（案5）肝木乘脾，湿痰内伏，遂令脘腹两胁胀膨，已延三年之久，脉象沉弦。宜远烦戒怒为要。
制半夏　木防己　通络散　淡姜渣　川郁金　广橘皮络　云茯苓　白蔻仁　川朴花　砂仁壳　香橼皮　又加薤白头（三钱）　蒌皮（二钱）　熟附片（七分）
再诊：茯苓皮　桂枝木　逐饮散　附片　五加皮　大腹皮　川朴　香苏茎　泽泻　木防己　广橘皮络　香橼皮　又加砂仁壳（一钱五分）、上肉桂（四分）、开口川椒（二分，炒）　又加香附米（一钱五分）、宣木瓜（一钱五分）、巴豆衣（一钱五分）
十九帖，每三、六、九服一帖。
丸方：云茯苓神（各一两五钱）　广橘皮络（盐水炒，各八钱）　半夏粉（一两五钱）　络石藤（七钱）　霜桑叶（八钱）　粉丹皮（一两五钱）　蒌霜（一两五钱）　川贝母（一两五钱）　香苏茎（一两五钱）　天仙藤（七钱）　路路通（八钱）　甜瓜瓣（一两五钱）　粉甘草（四钱）
上为末，用苦竹根七钱、丝瓜络一条、地骨皮四两，煎汤叠丸川椒子大，每服三钱，开水下。
（案6）肝木乘脾，湿痰互结，致成痞块，任带不调，经频带下，内热熏灼，间或作哕，脉弦数。拟方缓图之。
木茯神　制半夏　冬桑叶　粉丹皮　苦竹根　黄郁金　粉甘草　福橘皮络　香苏茎　蒌霜　络石藤　赭石　鸡内金
十五贴，三日一服。用枸杞根露、佛手露各二两炖温过口。
（案7）肝肾血水两亏，不能涵养筋脉，故令左肢不遂，脉沉小。加以水火不交，拟方善图之。
仙鹤草（二两，雄鸡左翅血抹炒）　络石藤（八钱）　苦竹根（六钱）　路路通（五钱）　牵正散（五钱）　嫩桑枝（二斤，酒浸一夜）　半夏粉（一两五钱）　明天麻（一两）　鹿衔草（一两五钱）　川木瓜（二两）　桂枝木（五钱）　广橘皮络（各五钱）　千年健（八钱）　天仙藤（一两）　云茯苓神（各一两五钱）
上用清河水，熬取原汁，加白蜜四两、走马胎膏四两、卫生膏三两收膏。每三钱，开水和服。
（案8）肝木乘脾，湿痰内伏，虚阳上升，于是胸次不开，头目旋运，其则哕吐涎沫，食少神疲，脉沉弦而滑。拟方徐图之。
云茯苓（一两）　四制于术（三钱）　橘皮络（各八钱）　木防己（一两）　明天麻（一两）　香苏茎（八钱）　制半夏（一两五钱）　白蔻花（一两五钱）　白蒺藜（一两五钱）　砂仁壳（一两五钱）　黄郁金（一两）　鸡内金（二十具）　八楞麻（一两五钱）
上为末，用荷筋三两、佩兰叶一两，共煎汤叠丸。每服三钱，开水下。
（案9）湿痰入络，左腿痹痛，起于五月，不能步履，再延防痿。
桂枝　木防己　牛膝　宣木瓜　茯苓　枳实　制半夏　橘皮络　风化硝　路路通　通络散　络石藤　千年健　走马胎膏　又加海风藤、油松节
外用：葱（一两）　姜（一两）　木瓜（二两）　苏叶（一两五钱）　煎汤熏洗。
（案10）素本体半气虚，多湿多痰，加以肝郁乘肺，膺胸痹闷久矣。数日前胃逆上升，气逆血流，动辄盈碗，脉息尚幸沉细，防涌脱。
薤白头（二钱）　陈蒌皮（二钱）　活慈石（四钱）　沉水黑苏子（三分）　木茯神（三钱）　元武版（一两五钱）　广橘络（八分）　川贝母（三钱）　血见愁（二钱）　枇杷叶（三钱）　白茅花（一钱五分）　苦竹根（七分）　珍珠母（三钱）
（案11）素本肝脾不和，湿痰入络，胸次嘈杂，心悸头眩，加之热蕴于曲肠，致成赤白滞下成片，腹痛，脉象虚滑。法当先治其标。
粉葛根　大白芍　炙甘草　川朴花　云茯苓　制半夏　防己　橘皮络　大贝母　砂仁壳　通络散　鸡内金　荷蒂
（案12）气滞血瘀，湿痰互结，心腹瘕聚，已延二十五年，今夏因肝郁而作，疟痢叠见，腹中脘胁作痛，漉漉有声，穀食减少，脉象弦细而紧，痛甚防厥。
鲜薤白头　制半夏　云茯苓　防己　旋覆花　通络散　宣木瓜　黄郁金　广橘皮络　降香屑　络石藤

悬饮  ***************************
（案1）向有悬饮，加以肝木侮土，脾胃交亏，命火不能上升，心悸懊憹，哕吐涎沫，脘左作痛。近来水饮不能下输膀胱，以致脘次膨胀而大，足跗亦肿，小水不利，食少神疲，脉象沉弦而滑。再延防成气臌，拟方力图之。
乌头（制为末）　上肉桂（去粗皮研末）　木防己（研末用）　米饭（为丸先服）　川朴头　茯苓皮　广橘皮络　涤饮散　制半夏　香橼皮　冬瓜仁皮　香苏茎　大腹皮　川萆薢
复诊：茯苓皮　防己　新会皮　川朴头　泽泻　大腹皮　制乌头　制半夏　冬瓜皮　青皮络　煨木香　上肉桂　香橼皮
后加巴豆衣（一钱）、黄郁金（一钱五分，）又加蟾蜍皮（一钱五分焙）、开口川椒（十五粒，炒）
调治以来，病势渐减，惟症实气虚，不能日服煎剂。兹拟丸方，次第服之，屏烦戒怒为要。
蟾蜍皮　煨木香　制乌头　桂枝木　茯苓皮　泽泻　青皮络　川朴头　香橼皮　冬瓜皮　九制于术　新会皮　巴豆衣　制半夏
一、鸡矢白酒每服三两。二、济生肾气丸每服三钱。三、禹馀粮丸每服二钱五分。四、香积丸每服二钱。每早开水下。
（案2）饮邪入络，名曰悬饮。脘胁前后心痹痛，漉漉有声，时作时止，脉象沉弦而滑。拟方缓图之。
天仙藤　制半夏　开口吴萸　宣木瓜　云茯苓　防己　丝瓜络　络石藤　通络散　福橘皮络
后加蒌霜、薤白头、夜交藤

少腹痛  ***************************
（案1）肝木侮土，气滞寒凝，少腹作痛，痛甚哕吐，食入反出，大便秘塞，已作三次，脉象沉弦。拟方徐图之。
独角蜣螂（八分）　九制于术（二分五）　姜汁炒半夏（二钱）　老吴萸（三分）　制附片（八分）　木防己（八分）　鸡谷袋（三具）　广橘皮络（各八分）　木茯苓神（各三钱）　白蔻衣（一钱五分）　络石藤（五分）　巴豆衣（一钱五分）　省头草（一钱）　秫秫米（一钱五分）
复诊：加天仙藤、通络散、丝瓜络、淡姜渣、乌饭子，减于术、白蔻衣、络石藤、茯神、省头草、秫秫米
再诊：独角蜣螂（一钱，酒炒）　制附片（八分）　肉桂子（七分，研）　巴豆衣（一钱五分）　福橘皮络（各八分）　制半夏（三钱）　云茯苓（三钱）　通络散（二分五）　炙苏茎（一钱五分）　防己（八分）　蒌霜（一钱，炒）　鸡内金（三具）　皂角子（七枚）　淡姜渣（七分）
丸方：独角蜣螂（一两五钱）　老吴萸（七钱）　制乌头（一两五钱）　皂荚子（五十枚）　甜瓜子（二两五钱）　云茯苓神（各二两）　白蔻衣（一两五钱）　省头草（七钱）　广橘皮络（各八钱）　制半夏（二两）　涤饮散（二钱五分）　汉防己（八钱）　乌饭叶（一两五钱）　鸡内金（三十具）　巴豆衣（一两五钱）　络石藤（一两五钱）
上为末，用丝瓜络一两五钱，方内皂子五十粒，共煎汤叠丸如川椒子大。每早三钱，晚一钱五分，开水下。

眩晕  ***************************
（案1）肝阳化风，上腾清窍，饮邪入胃，脘次左右作痛，甚则哕吐，两肋有形，心悸头眩，肉瞤筋惕，脉象弦滑。拟方缓图。
制半夏　川朴花　木防己　通络散　明天麻　野于术　广橘皮络　云茯苓　黄郁金　白蒺藜　瓜蒌霜　荷筋
（案2）肝阳化风，痰饮入络，扰乱上升，于是目眩头晕，哕吐并见。书云：无风不眩，无痰不晕，此之谓也。脉弦滑。拟方缓图之。
白蒺藜　八楞麻　蒌霜　川贝母　明天麻　灵磁石　珍珠母　瓦楞子　广橘红络　制半夏　粉甘草　省头草　荷筋　云茯苓
末药方：高丽参　杭菊花　野于术　牡蛎　防风　桂枝　桔梗　黄芩　当归　云茯苓　细辛　乾姜　天麻　明矾
上为细末，用磁瓶收贮，每服七分，用百花酒和服。前二十天温酒下，后四十天冷酒下。
（案3）肝阳化风，上腾清窍，于是头目眩晕，间或梦遗，脉象弦滑。拟方善图，方可渐入佳境。
制半夏　明天麻　川郁金　木茯神　霜桑叶　粉丹皮　首乌藤　广橘皮络　蒌霜　白蒺藜　八楞麻　苦竹根　荷筋　又加合欢皮（八分）、灵磁石（三钱）、川贝母（三钱）
丸方：合欢皮（八钱）　半夏粉（一两五钱）　八楞麻（一两五钱）　广橘皮络（各八钱）　川贝母（一两五钱）　瓜蒌霜（一两五钱）　瓦楞子（一两五钱）　夜交藤（一两五钱）　黑料豆（一两五钱）　芡实（二两五钱）　金樱子（二两）　明天麻（一两五钱）　白蒺藜（一两五钱）　抱木茯神（二两）　粉甘草（四钱）
上为末，用苦竹根七钱，荷筋六两，共煎汤叠丸。

脘痛  ***************************
（案1）肝气冲胃，脘次阻痛，甚则嘈杂，哕吐酸水，延防失红反胃。拟引气归元法治之。
当归　大白芍　台乌药　香苏茎　川郁金　广橘皮络　香附米　柴胡（醋炒）　元胡索　五灵脂　金橘叶　伽南香屑
外：九气丸（七粒）　半硫丸（一分五）　香附米（三钱）　煎汤下。
（案2）痛久入络，气血皆瘀，前经失红，仍防涌吐。
鹿角尖（磨汁和服）　五灵脂　紫丹参　川郁金　川牛膝　桃仁　香附米　延胡索　制乳没　广橘皮络　归鬚　旋覆花　新绛　葱管　降香屑
痛势稍平，现因吸感风邪，拟方先以宣解。
金沸草　前胡　防风　苏茎子　杏仁　广橘皮络　制半夏　桔梗　甘草　茯苓　枇杷叶
丸方：吉林参鬚（七钱）　归鬚（一两，酒炒）　紫丹参（八钱）　川郁金（一两）　血茜草（七钱）　鹿角尖汁（八钱）　桃仁（一两，炒）　香附米（一两，醋炒）　箱黄（八钱，酒炒）　牛膝（一两，酒炒）　宣木瓜（一两）　福橘皮络（各五钱）　苏小梗（八钱）　制乳没（各五钱）　降香屑（三钱）
上为末，用丝瓜络五条，新绛三钱，旋覆花三钱，青葱管三十寸，藕节十个，共煎汤泛丸。每早三钱，开水下。

鼻瘜　鼻渊  ***************************
（案1）肝胆之热上移于脑，致在鼻瘜。右颧红肿，牙龈时而出脓，脉弦而数。拟方尽力图之。
苍耳子　白殭蚕　珍珠母　福橘皮络　竹节　白附子　木笔花　冬桑叶　粉丹皮　省脑芎　炙全蝎　钗石斛　丝瓜藤
上药熬取原汁，加白蜜收膏，每早二钱、晚一钱五分，并水和服。
丸方：照前，以方内石斛，煎汤叠丸。
（案2）向有鼻瘜，兼之痰饮射肺，咳嗽气喘，声音不扬，脉弦滑。速当屏烦戒怒，庶可与药石兼功
北沙参　云茯苓　川百合　桔梗　甘草　广橘红络　制半夏　野于术　笋衣　百药煎　炙冬花　枇杷叶　又加紫菀茸、冬瓜仁
（案3）起于鼻渊，酿成损怯，脉弦数。拟方应手乃吉。
木笔花　苍耳子　吉林参鬚　云茯苓　大白芍　紫菀茸　川贝母　柴胡（醋炒）　甘草　归身　桔梗　陈橘皮（盐水炒）　川郁金　榧子仁　枇杷叶

肠癖  ***************************
（案1）命火不足，脾阳不运，湿热下移，致成肠癖。
独角蜣螂　制附片　煨葛根　半夏粉
（案2）湿热蕴于曲肠，致成肠癖，已延数载之久。七月间尤甚，居经四月，食少神疲，脉弦细。久延防怯。
东洋参　羌独活　柴胡　葛根　大防风　绿升麻　陈皮　茯苓　制半夏　煨白芍　炙甘草　红曲米　荷蒂

癫狂  ***************************
（案1）惊恐伤胆，郁痰内犯心胞，于是言语错乱，神识不清，脉沉弦而滑。似属癫症，治之不易。
制南星　制半夏　广橘红络　木茯苓神　香苏茎　川郁金　川贝母　木防己　涤饮散　煅赭石　瓜蒌霜　鸡心胞　灯心炭　琥珀外台丸
二诊：活磁石　广橘皮络　半夏粉　木茯神　瓜蒌霜　珍珠母　络石藤　首乌藤　白蒺藜　香苏茎　明天麻　八楞麻　大白芍　秫秫米　荷筋
（案2）郁痰客于肝胆，甚则犯于心包，时聚时散，发时癫狂，神识不清，如痴如迷，烦则更剧。当远烦戒怒，打破疑团，庶可与药石并济。
抱木茯神　瓜蒌霜　香苏茎　川郁金　广橘红络　制半夏　川贝母　九转胆星　煅礞石　汉防己　涤饮散　鸡心胞　灯心炭　秫秫米
调治以来，肝胆渐和，郁痰渐化，心肾渐交，脉象就平。症势如此，已有转机，拟方仍期获效。
天仙藤（一钱）　汉防己（七分）　四制于术（四分）　木茯苓神（三钱）　制半夏（二钱）　香苏茎（七分）　川郁金（一钱五分）　瓜蒌霜（一钱五分）　川贝母（三钱）　桑叶（二钱）　粉丹皮（一钱五分）　鸡心胞（一具）　灯心炭（三分）　络石藤（七分）　丝瓜络　秫秫米　化州橘红（各七分）
又诊：去络石藤，加苦竹根、合欢皮
（案3）数年前曾患癫症，调治就痊。近来复发，经三月馀矣。仍属肝胆内蕴郁痰所致，脉沉弦而滑。拟方徐图之。
紫苏茎　川郁金　广橘红　制半夏　制南星　木茯神　蒌霜　川贝母　涤饮散　煅礞石　汉防己　鸡心胞　灯心炭　秫秫米

鼻衄  ***************************
（案1）血行横逆，经鼻而出，谓之鼻衄。已延半载有馀，时发时止，加之胆热上移于脑，致成鼻渊，且生瘜肉。头目昏眩，嘈杂吐酸，胸胁胀痛，食入不运，脉象滑数。拟方徐图为宜。
苍耳子　木笔花　明天麻　冬桑叶　粉丹皮　制半夏　川贝母　活磁石　石决明　川郁金　木茯神　蒌霜　丝瓜藤　苦竹根
（案2）由鼻衄而成鼻瘜，血去过多，肝阳上升，脾土受侮，郁痰内扰，头额昏痛，胸次嘈杂，面浮肢肿，脉沉而数。再延防损。
木笔花　苍耳子　川芎　冬桑叶　粉丹皮　橘皮络　制半夏粉　木茯神　蒌霜　冬瓜皮仁　汉防己　灵磁石　丝瓜藤　黄郁金　白茅花　苦竹根
（案3）阳明胃热上升，致成鼻衄，虚阳上僭，头目不清，脉象弦滑。拟方徐图。
钗石斛　冬桑叶　粉丹皮　橘皮络　半夏粉　云茯苓　天麻　川郁金　白蝴蝶　鲜柏叶　蒌霜　白茅花　荷叶络　又加血见愁　甜瓜瓣　丝瓜络

失血  ***************************
（案1）相火有馀，肾气不充，遗滑并形，加以肝热胃寒，哕吐酸水，阳络受伤，血吐成块，营卫交亏，寒热往来，脉象弦芤。仍防涌吐。
旋覆花　川郁金　冬桑叶　粉丹皮　瓜蒌霜　广橘络　云茯苓　合欢皮　血见愁　白茅花　新绛　降香屑
（案2）阳络受伤，气逆血溢，动辄盈碗，交春发作。近又感受客邪增患，咳逆，脉细数。法当先治其标。
前胡　桔梗　苏茎　杏仁　旋覆花　川玉金　广橘皮络　大贝母　粉甘草　冬瓜仁　枇杷叶

疝气  ***************************
（案1）向有疝气，膀胱之气不化，二便不通，已经两旬，脉弦涩。治之不易。
桂枝（一钱）　肉桂（三分）　猪苓（一钱五分）　云茯苓（三钱）　泽泻（一钱五分）　制茅术（八分）
上碾细末，每服三钱，开水和服，服后续饮开水。
（案2）七疝统属于肝，肝旺侮土，脾胃受伤，遂令脘肋胀大，面浮肢肿，穀食减少，脉沉弦而涩。再延防其土败。
防己　制乌头　吴萸　新会皮　制半夏　茯苓皮　五加皮　冬瓜皮　苏茎　川朴头　上肉桂　大腹皮　逐饮散　香橼皮
又，加吴萸，去五加皮

痢疾  ***************************
（案1）痢延月馀，刻加外感风邪，寒热不清，口苦苔腻，面浮腹胀，穀食少思，防成噤口。
赤茯苓　甘草　枳壳　桔梗　柴前胡　羌独活　川芎　广皮　川朴　生姜　陈仓米
二诊：制茅术　川朴　广陈皮　甘草　地榆炭　煨木香　焦白术　大白芍　羌活　防风　煨葛　云茯苓　荷蒂　陈仓米
升阳益胃丸三钱，每早开水下。
三诊：加南沙参、泽泻、乾姜，去羌活、地榆、甘草，仍服升阳益胃丸。
四诊：东洋参　绵黄耆　冬术　净归身　煨木香　升麻　柴胡　广皮　茯苓　炙甘草　淡乾姜　陈仓米　生姜　小红枣　蒸笼绳
外：升阳益胃丸（二钱）　附子理中丸（一钱）　和匀，午后清米汤下。
（案2）暑湿内蕴于曲肠，酿成肠癖，胸次喜温，遍身皆寒，皆阳虚之故，脉象沉细。治之不易，拟方力图之。
制乌头　制半夏　福橘皮　大白芍（煨）　炙甘草　煨葛根　野于术　云茯苓　肉果霜　冬瓜仁　蒸笼绳　又加乌饭叶、合欢皮
二诊：加柴胡、升麻、肉桂子、糯稻根、荷蒂，去茯苓、乌饭叶、合欢皮、甘草
外：真武丸、羊脂煎丸（各一钱五分），每一副开水下。
（案3）暑湿内蕴曲肠，酿成赤白滞下，加以肝气犯胃，郁痰内伏，胸痞作哕，右肋时痛，穀食难运，脉弦而大。防成噤口，拟方获效乃吉。
煨葛根　煨大白芍　乾姜　雅连头（姜汁炒）　广橘皮络　制半夏　云茯苓　涤饮散　红曲米　川郁金

噎膈、反胃  ***************************
（案1）肝气不降，肺气不升，升降失常，气与痰搏，食入作阻，甚则哕吐饮食，脘腹时痛，脉象弦涩。再延防神思间病。
明天冬　贡阿胶　大白芍　川百合　乾姜　五味子　细辛　海粉　橘皮络　制半夏　云茯苓　煅赭石　枇杷叶　伏龙肝
（案2）肝厥犯胃，湿痰困中，脘痛哕吐，食入反出，脉象弦细而滑。拟方徐图。
开口吴萸　四制于术　制附片　云茯苓　制半夏　广橘皮络　川郁金　代赭石　降香屑　伏龙肝
（案3）命火、脾阳不振，水饮伏胃，呕吐涎沫，甚则食入反出，脉象沉弦。拟方获效乃吉。
四制于术　熟附片　川朴花　广橘皮络　制半夏　云茯苓　开口吴萸　苏茎　川郁金　川贝母　降香屑　伏龙肝　鸡内金　冬瓜仁
（案4）火不生土，木来侮土，土不制水，水饮停中，于是哕吐并见，甚则食入反出，脉弦细而滑。症延三载，非徐图不可。
天仙藤　汉防己　制半夏　苏茎　白蔻花　川郁金　老吴萸　熟附片　云茯苓　广橘皮络　涤饮散　伏龙肝
（案5）肺气不升，肝气不降，气与痰搏，升而不降，道路妨碍，食入觉阻，动辄呕吐，脉象弦涩。关格之渐，拟方聊尽人力。
制半夏（七钱，姜汁炒）　川贝母（一两五钱）　天门冬（二两）　川百合（一两五钱）　乾姜（一两五钱）　五味子（三钱）　细辛（一钱五分）　橘皮络（各八钱）　云茯苓（一两五钱）　川郁金（五钱）　枇杷叶（一百片）　绿海粉（一两五钱）　千捶木（八两）
上药用长流水入白蜜二两，勺扬二百四十遍，浸透，熬取原汁，牡阿胶二两收膏。每早三钱，晚二钱，开水和服。
（案6）肝气横逆，乘胃犯肺，脘中时痛，间作咳逆，营卫不和，为寒为热，声音不扬，向曾失血，脉弦细而数。延防成肺痿。
云茯苓　代赭石　鹿角尖　橘皮络　制半夏　粉甘草　黄郁金　旋覆花　新绛　黑栀子　百药煎　降香屑　千捶木

肿胀  ***************************
（案1）肿胀有日，刻加风邪犯肺，遂令寒热咳逆，穀食少思。此乃病上加病，非佳兆也。
紫苏茎子　杏仁　前胡　防风　金沸草　桔梗　川朴花　郁金　橘红　制半夏　云茯苓
二诊：减防风，加大贝母、香附
（案2）外感咳逆已解，惟肝气横逆，脘肋作痛，口苦，穀食少思，痛甚防厥逆。
香附米　苏茎　吴茱萸　宣木瓜　大白芍　广橘红络　云茯苓　制半夏　延胡索　黄郁金　煨姜　金橘叶
（案3）肝木侮土，湿痰困中，脘腹膨胀而痛，食入不运，久防胀满。
天仙藤　汉防己　广橘皮络　制半夏　云茯苓　白蔻壳　川朴花　砂仁壳　老苏梗　通络散　川郁金　淡姜渣　省头草　鸡内金
橘半枳术丸（一钱五分）
琥珀外台丸（三分）
（案4）脾肺交伤，咳喘肿胀，愈而复作，已经三载。虑其水溢高原，致生歧变，拟方获效乃吉。
野于术　桂枝木　猪苓　茯苓皮　泽泻　木香片　西砂仁　制半夏　桑叶　枇杷叶　新会皮　大麦冬（姜汁炒）　肾气丸　冬瓜皮
（案5）客冬调治，诸恙渐解。奈根株未尽，近来复作，殆有甚焉，脉弦细无神。谨防肺胀，拟方以尽人力。
紫石英　老苏梗　杏仁　广橘皮络　制半夏　川朴花　腹皮绒　茯苓皮　附片　冬瓜皮　香橼皮　四制于术　枇杷叶　五加皮　鸡内金
（案6）肝木侮土，脘腹膨大，脉象弦涩，谨防单胀。
茯苓皮　新会皮　五加皮　香橼皮　冬瓜皮　巴豆皮　大腹皮　木防己　泽泻　制半夏　附片　苏茎　川朴
（案7）素有痰饮咳喘肿胀，脉弦滑，谨防水溢高原成肺胀。
云茯苓　杏仁　川朴　广橘皮　制半夏　乾姜　五味子　沙参　附片　冬瓜仁　木防己　银杏叶
外：圣济射干丸、小温中丸（各一钱五分）
（案8）居经五月，肝脾不和，水湿困中，肚腹膨胀而大，面肢肿，脉弦细而涩。拟方力图之。
白苏茎子　新会皮　制半夏　野于术　云茯苓　冬瓜皮　五加皮　防己　乌扇　腹皮绒　制附片　砂仁壳　香橼皮
（案9）暑湿蕴于曲肠，酿成滞下，脘腹膨胀而大，穀食减少。脉象弦细。再延防成胀满。
野于术　制附片　云茯苓　制半夏　新会皮　大腹皮　白蔻皮　防己　大防风　煨白芍　鸡内金　冬瓜皮　荷蒂　砂仁壳
厚朴温中丸二钱，升阳益胃丸一钱，和服，开水下十二副。
（案10）产后肝木乘脾，湿浊盘踞中宫，以致脘腹膨大，左胁作痛，穀食减少，不能安卧，脉象弦滑而涩。谨防水溢高原，酿成肺胀，拟方获效乃吉。
旋覆花　川郁金　苏茎　川朴头　制半夏　汉防己　茯苓皮　腹皮绒　泽泻　川通草　蒌霜　冬瓜仁　降香屑　香橼皮
（案11）天癸应至不至，肝木侮土，营卫交亏。少腹胀痛，或寒或热，食少神疲，脉象弦数。拟方徐图之。
野于术　鸡内金　参贝陈皮　制半夏　云茯苓神　大白芍　炙甘草　冬瓜仁　银蝴蝶　糯稻根鬚　荷蒂
（案12）肝木乘脾，湿邪内困，脘腹膨胀，临经期尤甚，脉象弦细。根蒂已深，非徐图不克。
老苏茎　川朴头　腹皮绒　广陈皮　制半夏　云茯苓　川郁金　砂仁壳　制乳香　五加皮　香橼皮　制没药　木防己
（案13）肺脾交亏，肿胀咳逆，曾经带下。谨防水溢高原，外生枝节。
野于术　茯苓皮　结猪苓　泽泻　桂枝木　煨木香　西砂仁　南沙参　麦冬　桑叶　杏仁　冬瓜皮　大腹皮　枇杷叶　陈橘皮
（案14）肝气入络，脾土受侮，前后心时而串痛。刻下脘痛且胀，甚则作哕，脉象弦滑。气虚多汗，久延非宜，拟方获效为顺。
四制于术　川朴　老苏茎　白蔻花　制半夏　云茯苓　腹皮绒　丝瓜络　黄郁金　鸡内金　砂仁壳　木防己
（案15）肝郁乘胃，脘次及脘右胀痛，哕吐并见。病久入络，气血皆瘀。六年前阳络受伤，曾经失红。脉弦细而芤。病久根深，治之不易，拟方缓图之。
川鹿角尖　旋覆花　天仙藤　广橘皮络　制半夏　云茯苓神　木防己　通络散　香苏茎　白蔻壳　鸡内金　丝瓜络　新绛
（案16）木火凌金，咳嗽失红，加之肝胃不和，郁痰扰乱神明，营卫交亏，寒热互见，脉细滑而数。久延防损。
冬桑叶　川贝母　乌扇　黄郁金　蒌霜　粉丹皮　广橘皮络　制半夏　云茯苓　苦桔梗　甘草　枇杷叶　苦竹根

盘肠气  ***************************
（案1）盘肠气痛，痛甚防厥逆。
天台乌药　延胡索　香附米　川郁金　宣木瓜　广橘皮络　制半夏　赤苓　大白芍　降香屑　盘香头　香苏茎
（案2）痛在肠间，势不可耐，盘肠气症，势防厥逆。
天仙藤　台乌药　香苏茎　川朴　香附米　川郁金　延胡索　肉桂子　砂仁　金橘叶　盘香头
外用炒盐布包揉熨。
又诊：加青皮络、麦穀芽
三诊：煨白芍　炙甘草　制附片　安桂心　香附米　苏茎　橘皮络　砂仁　吴萸　香橼皮　淡姜渣　又加广木香、小茴香
四诊：云茯苓　川朴　苏茎　陈橘皮　制半夏　附片　肉桂子　吴萸　广木香　香附米　延胡索　西砂仁　佩兰叶　淡姜渣
外：温白丸每晨服五粒，津液送下。温脾丸每晨服三钱开水下。
上两丸间服，又加味枳术丸、加味四七丸各一钱五分。
又，附子理中丸（一钱五分）　当归拈痛丸（一钱）
又，外用暖脐膏。

水饮  ***************************
（案1）肝脉布于胁肋，脾脉络于胸中，肝脾不和，水饮内蓄。于是脘胁胀痛，漉漉有声，天癸先期，脉象弦滑。若不善调，防其土败。
温中化饮法
（案2）本属水饮困脾射肺，肿胀气喘，加以肝火上冲，左目既损，右目陷塘，脉象弦细而滑。症势丛杂，拟方徐图。
密蒙花　白蒺藜　珍珠母　灵磁石　云茯苓　制半夏　橘皮络　冬瓜瓣　木蝴蝶　荷叶筋
（案3）命火不足，水饮内蕴，脘腹胀痛，漉漉有声，脐旁有形，初发之时，上吐下利。脾胃交亏，脉象沉弦。根蒂已深，治之不易。
益智仁　吴萸　制半夏　云茯苓　通络散　制附片　防己　橘皮络　香苏茎　淡姜渣
（案4）命阳不足，脾肾交亏，水饮聚胃，遇寒则哕吐并作，有时冲脉之气上逆，精关不固，脉象沉细。拟方缓图之。
鹿茸片（一两，蜜炙）　制乌头（一两）　上肉桂（一钱五分）　广橘皮络（各八钱）　制半夏（三两）　白蔻花（一两五钱）　灵磁石（一两五钱）　紫石英（一两五钱）　南烛叶（二两）　云茯苓神（各一两）
上为末，用净黄土十二两，熬汤泛丸，每早三钱，开水下。
（案5）肝木侮土，火不生土，水饮停中，脉象弦细。再延防成反胃。
制半夏　防己　吴萸　制附片　四制于术　广橘皮络　云茯苓　香苏茎　淡姜渣
又加鸡内金、络石藤、半夏乾姜散三钱、加味逐饮散三分，和匀，每副开水和服，与煎剂间服，十三副。

肝气冲咽（梅核气）  ***************************
（案1）肝胆厥阳之气由肺繫上升于喉，喉间不利，状如物阻，天癸应至不至，已延二载，脉象弦细。拟方徐图。
明天冬　淡乾姜　五味子　北细辛　杜阿胶　大白芍　黄郁金　赭石　苏茎子　青果核　绿海粉　枇杷叶
（案2）肝胆厥阳之气上升，宿饮亦随之上逆。于是喉间不利，状如物阻，项外结核，音嗄喘咳，寒热往来，天癸逾期而少，脉象弦滑。再延防闭脱。
妇宝丹一粒，先以开水下，次服汤药。
乌扇（一钱）　黄郁金（一钱五分）　蒌霜（一钱）　川贝母（三钱）　广橘皮络（八分）　制半夏（一钱五分）　香苏茎子（各一钱）　木茯神（三钱）　代赭石（四钱）　五味子（三粒，用乾姜七分同杵）　苦杏仁（二钱）　千捶木（五钱）
（案3）肝胆厥阳之气由肺繫上升，故喉间不利，状如物阻。
旋覆花　代赭石　蒌霜　川玉金　乌扇　川贝母　苏茎子　制半夏　杏仁　茯苓　苦桔梗　千捶木　橘皮络
（案4）肝胆厥阳之气上升，喉间不利，状如物阻，膺胸不开，间或哕吐，脉象弦沉。速当自开怀抱，庶可与药石兼功。
明天冬　杜阿胶　赭石　乾姜　五味子　北细辛　制半夏　川贝母　黄郁金　苏茎子　云茯苓　枇杷叶
（案5）肝胆厥阳之气上升，喉间不利，状如物阻，起于客冬，穀食懒进。脉象沉弦而滑。久延非宜。
明天冬　川百合　北细辛　赭石　云茯苓　黄郁金　橘皮络　杜阿胶　绿海粉　枇杷叶　鸡内金　制半夏

肺痈  ***************************
（案1）肺痈已著，先以排脓散为治。
肺痈排脓散一钱五分，开水和服，次服煎剂。
金银花（一钱五分）　甜梨皮（三钱）　鱼腥草（七片）　活水芦根（四钱）　冬瓜仁（四钱）　枇杷叶（五片）　水粮根（七分）
二诊：忍冬藤　水粮根　苦桔梗　甘草梢　冬瓜仁　桃仁泥　川贝母　乌扇　黄郁金　杏仁　橘皮络　鲜杷叶　活水芦根
三诊：苦桔梗　防己　桑白皮　川贝母　瓜蒌根　川百合　郁金　冬瓜仁　杏仁　炙甘草　赤苓　芦根
（案2）肺痈已成，拟方获效乃吉。
金银花　鱼腥草　芦根　水粮根　冬瓜仁　梨皮　枇杷叶
二诊：乌扇　防己　桃仁　广橘皮络　川贝母　桔梗　炙甘草　海浮石　法夏　水粮根　芦根　枇杷叶　金银花
三诊：苦桔梗　木防己　桑白皮　川贝母　川百合　瓜蒌仁　黄郁金　云茯苓　冬瓜仁　杏仁　炙甘草　芦根　枇杷叶
（案3）已溃肺痈，难治之症，拟方以尽人力。
乌扇　薏苡根　桔梗　川贝母　广橘络　赤苓　粉丹皮　芦根　甘草　冬桑叶　桃杏仁　冬瓜皮　白蔻花　枇杷叶
（案4）肺痈溃后，未能完口，脉象细数，声音不扬，再延防痿。
南沙参　大有耆（炙）　广橘皮络　川贝母　苦桔梗　甘草　炒蒌皮　冬瓜仁　水粮根　百药煎　鲜百合心

痞块  ***************************
（案1）肝脾不和，攻冲作痛，胸次结痞，脉象弦涩。痛甚防厥逆。
川楝子　延胡索　溏灵脂　当归　大白芍　紫胡　川郁金　香苏茎　川朴头　梭罗子　赤苓　台乌药　福橘皮络　沉水香屑
（案2）肝木乘脾，腹如束带，肝气入于肺管，膺胸不开，穀食不运，胸次结痞，已延二载，脉象弦涩。治之极不易。
薤白头　瓜蒌霜　苏茎　川朴花　汉防己　通络散　制于术　附片　黄郁金　福橘皮络　云茯苓　淡姜渣
（案3）三年前，产后病疟，疟久伤脾，胸次结痞，大便时溏，脉象弦细。拟方徐图之。
野于术　云茯苓　广橘皮络　制半夏　香苏茎　西砂仁　白蔻花　黄郁金　汉防己　乌饭叶　鸡内金
（案4）产后肝脾受伤，寒湿内困，天癸逾期，少腹膨胀时大，胸次结痞，大便远血，每经期大便不实，脉弦细而涩。久延防土败。
制半夏　川朴花　云茯苓　香苏茎　防己　白蔻花　广橘皮络　涤饮散　香橼皮　砂仁壳　大腹皮　鸡谷袋
（案5）肝木乘脾，气与痰抟，以致三焦不通，胸次结痞，天癸先期而少，病情夹杂，脉弦细。拟方次第图之。
九制于术　云茯苓　吴萸　砂仁壳　制半夏　制附片　防己　白蔻花　苏茎　杏仁　淡姜渣
（案6）肝木横逆，克脾犯胃，气与痰抟，胸次结痞，胀痛哕吐，昔瘦今肥，天癸渐少且而过期，脉软滑。已延数年之久，根蒂已深。治宜徐图。
制半夏　川朴花　白茯苓　香苏茎　通络散　吴萸　橘皮络　白蔻花　省头草　汉防己　大腹皮　白殭蚕　萆薢　丝瓜络　瓜蒌　伏龙肝
（案7）天癸先后不一，肝气横逆，克脾犯胃，胸次结痞胀痛，哕吐，脉弦滑。再延防成反胃。
制半夏　川朴花　白茯苓　香苏茎　白蔻花　橘皮络　鸡内金　荷叶　伏龙肝　淡姜渣　又加砂仁壳、鳖血炒柴胡、黄郁金
（案8）肝木横逆，脾胃交伤，少腹有块，胀痛作哕，根蒂有年，脉弦细，非徐图不可。
四制于术　防己　广橘皮络　制半夏　茯苓　鸡内金　榧子仁　蟾蜍皮　吉安乌梅　开口花椒
二诊：加开口吴萸、砂仁壳、络石藤
丸方：乾蟾蜍皮（五具，焙）　鸡内金（二十五具，炙）　汉防己（八钱）　四制于术（三钱）　广橘皮络（各八钱）　制半夏（一两五钱）　云茯苓（三两）　开口吴萸（五钱）　络石藤（六钱，炒）　砂仁壳（一两五钱）　吉安乌梅（一两）　开口花椒（三钱，炒）
上为末，用淡姜渣五钱，榧子仁二十五枚，煎汤泛丸。每早三钱，晚一钱五分，开水下。
（案9）肝木横逆，克脾犯胃，胸次痞塞，既胀且痛，哕吐涎沫，食入不运，形气消索，脉弦细。再延防入神思间病。
木蝴蝶　汉防己　通络散　代赭石　制半夏　川郁金　苏茎子　白蔻衣　蒌霜　伏龙肝　鸡内金　云茯苓

虚劳  ***************************
（案1）书云：阴虚生内热，阳虚生外寒。阴阳交虚，速当清心静养，庶可与药饵兼功。
紫菀茸　川贝母　大白芍　炙甘草　当归　云茯神　柴胡（鳖血炒）　黄郁金　桔梗　广橘络　枸杞根露（二两，　温和服）

气虚下坠  ***************************
（案1）睾丸下坠，气虚下陷，肝木不舒所致，脉象弦细，延二载。拟方徐图之。
荜茇　云茯苓　甘草　柴胡　升麻　炙黄耆　福橘皮络　高丽参　小茴香　荔枝核　野于术

脘胁腹痛  ***************************
（案1）肝气不舒，气结作痛，寒热频束，延防加剧。
制半夏　厚朴花　北细辛　云茯苓　归鬚　黄郁金　广皮　甘草　枇杷叶　香橼皮
（案2）肝胃不和，水饮停中，少腹胀痛，延经十载，根蒂已深。拟方徐图。
九制于术　制附片　福橘皮络　制半夏　香苏茎　黄郁金　防己　络石藤　赤苓　大腹皮　生姜渣
（案3）肝木乘脾，湿痰互结，脘腹胀痛，穀食减少，脾阳不振，大便不实，脉沉弦而芤。再延防土败。
旋覆花　木防己　香苏茎　黄郁金　通络散　赤苓　鹿角尖　鸡内金　橘皮络　降香屑
外：琥珀外台丸（二分五釐）　橘半枳术丸（二钱五分）　开水下。
（案4）肝木横逆，克脾犯胃，脘肋胀痛，哕吐涎沫，已延十载之久，根蒂已深，脉沉弦。非徐图不克。
制半夏　吴萸　香苏茎　黄郁金　广橘皮络　白蔻衣　通络散　制附片　云茯苓　淡姜渣
（案5）命火不足，脾阳不振，水饮停中。自五年前产后起，见面色黄瘦，少腹膨胀，漉漉有声，肢肿且痛，天癸渐少，脉弦沉而滑。再延防土败。
九制于术　制附片　木防己　白蔻衣　制半夏　黄郁金　益智仁　川朴花　广橘皮络　云茯苓　旋覆花　冬瓜皮　晚蚕砂　五加皮　生姜渣　南烛叶
（案6）肝气乘胃，膺胸作痛，甚则不能平卧。拟引气归元。
西当归　煨木香　金铃子　延胡索　炙苏茎　川郁金　柴胡　川朴花　橘皮络　云茯苓　梭罗子　伽南香屑
（案7）肝木乘胃，饮邪入络，脘中胀痛，哕吐并形，甚至为痉为厥，加之清阳不升，浊阴不降，遂令瞳人生昏罩，视物双歧，已成内障之象。拟方力图之。
密蒙花　穀精珠　青葙子　白蒺藜　制半夏　通络散　广橘皮络　云茯苓　木防己　灵磁石　荷叶筋
（案8）肝木乘脾，湿痰内扰，脘腹胀痛，按之有形，闻之有声，脉虚弦而滑。久延非宜。
制半夏　汉防己　白蔻衣　砂仁壳　通络散　广橘皮络　川郁金　鸡内金　腹皮绒　五加皮　香苏茎　赤苓
（案9）肝气横逆，肺胃交病，膺胸串痛，遍身痠痹，由客秋起见，脉沉细而数。拟方徐图之。
薤白头　瓜蒌皮　乌扇　川郁金　广橘皮络　制半夏　川贝母　旋覆花　杏仁　云茯苓　枇杷叶

咳血  ***************************
（案1）木叩金鸣，络伤血溢，咳逆气喘，脉弦细而滑。拟方徐图。
活磁石　蒌霜　制半夏　广橘皮络　苦桔梗　甘草　云茯苓神　苏茎子　郁金　紫石英　川贝母　海浮石　代赭石　白茅花　藕节

劳损  ***************************
（案1）天癸六载不至，木叩金鸡，络伤血溢，脾阳不振，大便不实，脉象弦细。乃损之渐也。
南北沙参　云茯苓　野于术　扁豆子　紫菀茸　苏茎　川郁金　炙甘草　冬瓜仁　荷蒂　粳米
（案2）肝气不升，肺气不降，升降失司，中宫阻塞，非升清降浊不可。
薤白头　瓜蒌　陈皮　制半夏　云茯苓　代赭石　苏茎　防己　砂仁壳　鲜杷叶
（案3）木火凌金，咳逆频仍，肝脾不和，胀痛并见，脉象细数。久防成损。
紫菀茸　云茯苓　炙甘草　桔梗　大白芍　西当归　苏茎　川朴花　柴胡　广橘皮络　黄郁金　榧子仁　枇杷叶花
（案4）肝脾不和，湿痰内伏，脘中胀痛，哕吐酸水，脉弦滑。拟方获效乃吉。
吴萸　通络散　制半夏　广陈皮　云茯苓　苏茎　砂仁壳　川朴花　淡乾姜　鸡内金
二诊：加白蔻花、天仙藤、宣木瓜、汉防己、路路通，去鸡内金、砂仁壳
（案5）木叩金鸣，络伤血溢，营卫交亏，寒热往来，脾阳不振，大便不实，脉象细数。损之渐也。
薯蓣　北沙参　云茯苓　野于术　扁豆皮　紫菀茸　川贝母　川郁金　桔梗　甘草　牡蛎　法半夏　糯稻根　荷蒂
外：山苏膏（四钱）　清米汤和服十副。
（案6）病后失调，肝木横逆，不特下侮土位，并上不畏金，遂咳嗽失红，胀痛并见。已延有日，势防成损。
银蝴蝶　川贝母　蒌霜　紫菀　云茯苓　香苏茎　广橘皮络　桔梗　甘草　黄郁金　榧子仁　枇杷叶
（案7）久嗽金伤，饮邪射肺，营卫交亏，寒热往来，脾阳不振，大便不实，脉象弦细。拟方徐图。
南北沙参　野于术　云茯苓　扁豆子　紫菀茸　川贝母　广橘皮络　怀山药　冬瓜仁　苏茎　川郁金　荷蒂　白粳米　枇杷叶
（案8）水弱肝虚，木火上炎，咳逆不已，时而失血，气血交伤，寒热并见，食减形消，损情已著。
冬虫夏草　金橄榄　紫菀茸　百部　南北　沙参　云茯苓　橘皮络　川贝母　桔梗　炙甘草　黄郁金　川石斛　糯稻根　枇杷叶
（案9）先后天不足，水不涵木，木叩金鸣，经伤血溢，脾阳不振，大便不实。阴分不足，内热频来，天癸愆期而少，脉弦而数，损情已萌。
薯蓣　紫菀茸　川贝母　野于术　云茯苓　扁豆子　冬瓜仁　太子参　炙甘草　参贝陈皮　黄郁金　苦桔梗　月月红　白粳米
（案10）劳损而至失音，殊不易治。
鸡子一枚，攒一小孔，去黄留白，内入半夏粉七分，和苦酒，填满，皮纸封固，置饭上蒸熟，随宜饮之。
又方：猪肤（二两）　白蜜（四两）　糯米粉（六钱）
蜜粉和匀，涂猪肤上，置饭上蒸熟，用天泉茶水煎汤饮之。
（案11）水弱肝虚，气逆血溢，已经二载有馀，春时血来甚涌，咳逆频仍，脘中时而作痛，营卫交亏，寒热往来，天癸先期，穀食减少，脉弦细而数。乃损之渐。
蒌霜　海浮石　紫菀茸　血见愁　炙苏茎　黄郁金　橘皮络　苦桔梗　甘草　大白芍　白茅根　枇杷叶
外：局方四七丸（一钱五分）　琥珀外台丸（二分五釐）　开水下。
（案12）素本血不荣肝，肝气横逆，不特下侮脾胃，并上不畏金，头晕耳鸣，脘胁串痛。自客秋八月产后，发生气瘰，耳之前后皆有，两腿亦然，心悸不安，善怯多疑，近加呛咳多汗，肢体痛楚，寒热互见，脉弦滑数。症势多歧，再延防成疬劳。
紫菀茸　川贝母　法半夏　桔梗　甘草（炙柴胡）　橘皮络　炙桑叶　粉丹皮　木茯苓神　木蝴蝶　蒌霜　牡蛎粉　榧子仁　苦竹根　枇杷叶　苏茎　黄郁金
二诊：加杏仁泥，减橘皮络、苏茎、榧子仁。
膏方：川石斛（三两）　蒌霜（八钱）　川贝母（一两五钱）　法半夏（一两五钱）　冬桑叶（一两五钱）　粉丹皮（一两五钱）　紫菀茸（一两五钱）　川郁金（一两）　桔梗（一两五钱）　甘草（五钱）　橘皮络（各八钱）　木茯苓神（各一两五钱）　柴胡（三钱）　牡蛎粉（一两）　苦竹根（四钱）　枇杷叶（五十片）　花（一两）
上用河水浸透，熬取原汁，加冰糖四两，收膏。每早三钱，开水和服。
（案13）先后天不足，宿饮射肺，咳逆气喘，已延年久，营卫两虚，寒热互见，跗肿便溏，间有盗汗，脉弦细。延防土败。
紫菀茸　川贝母　野于术　制附片　乾姜　五味子　橘皮络　制半夏　旋覆花　川郁金　宣木瓜　乌饭子　云茯苓　枇杷叶
丸方：紫菀茸（三两，炙）　炙冬花（一两五钱）　乾姜（五钱）　五味子（二钱五分）　野于术（一两五钱）　制附片（五钱）　南沙参（三两）　紫石英（三两）　橘皮络（各八钱）　制半夏（二两）　炙甘草（五钱）　冬瓜仁（四两）　南烛叶（一两五钱）　云茯苓（三两）　川贝母（一两五钱）
上共制末，用枇杷叶五十片（去毛）、糯稻根鬚四两，煎汤泛丸。
（案14）木叩金鸣，络伤血溢，气血交亏，往来寒热，肝脾不和，天癸先期不一，穀食减少，形容消索，脉象细数。种种皆损情之渐，拟方以尽人力。
紫菀茸　川贝母　南沙参　云茯苓　水炒　柴胡　杏仁　橘皮络　当归　大白芍　桔梗　粉甘草　枇杷叶　地骨皮露
（案15）肝郁乘胃，脘胁胀痛，哕吐并作，痛久入络，气血皆瘀。六年前阳络受伤，曾经吐血，脉弦细而芤。病久根深，治之不易，拟方徐图之。
鹿角尖　天仙藤　通络散　广橘皮络　制半夏　木茯苓神　香苏茎　防己　旋覆花　新绛　丝瓜络　白蔻衣　鸡内金
（案16）木火凌金，咳逆失血，加之肝胃不和，痰热内扰神明，营卫交亏，寒热互见，脉弦滑而数。延防成损。
乌扇　川郁金　蒌霜　川贝母　橘皮络　制半夏　云茯苓　桑叶　粉丹皮　粉甘草　桔梗　苦竹根　枇杷叶
（案17）阳络受伤，吐血盈碗，血后咳逆，愈而复作，已经两次，侧眠于右，尚未成怯，脉细数。拟方力图之。
紫菀茸　川贝母　南沙参　云茯苓　橘皮络　制半夏　杏仁　乌扇　粉甘草　野百合　枇杷叶花
（案18）木火凌金，咳逆失红，阴分不足，内热频来，脾阳不振，大便不实，脉弦细而滑。病根已深，非徐图不可。
紫菀茸　云茯苓　归身　大白芍　川郁金　橘皮络　苏茎　怀山药　扁豆子　白茅花　新绛　荷蒂　枇杷叶
（案19）先后天不足，木火凌金，咳逆频仍，阳络受伤，痰中带血，营卫交亏，寒热往来，天癸先期而少，脉象数。损情已萌，拟方尽力图之。
海浮石　冬桑叶　粉丹皮　大白芍　炙甘草　苏茎　紫菀茸　苦桔梗　橘皮络　木蝴蝶　云茯苓　白茅花
（案20）劳伤咳逆，愈而复作，阳络受伤，曾经失红，脉细数。久延非宜。
云茯苓　甘草　当归　大白芍　广橘皮络　川贝母　百部　桔梗　冬瓜仁　黄郁金　紫菀茸　榧子仁　十大功劳叶　枇杷叶
（案21）先后天不足，木叩金鸣，络伤血溢，营卫交亏，寒热往来，经前带下，食少神疲，脉象细数。损之渐也，拟方以尽人力。
逍遥散加紫菀、橘、贝、甘、桔、枇杷叶、冬瓜仁、郁金、榧子仁
（案22）木叩金鸣，络伤血溢，阴分不足，内热频来，天癸不至两月有馀，侧眠，食减，形气消索，脉象弦数。乃劳损根萌，拟方以尽人力。
当归　大白芍　鳖血炒柴胡　云茯苓　南北沙参　紫菀　木蝴蝶　橘皮络　川贝母　甘草　桔梗　金钗斛　榧子仁　地骨皮露　又加郁金、甜瓜瓣、糯稻根鬚
（案23）先后天不足，天癸愆期，木叩金鸣，络伤血溢，呛咳形瘦，侧眠于右，土受木侮，穀食减少，入食脘中胀痛，脉来细数。久延防怯，拟方速冀胃开，方有进步。
桔梗　柴胡　归身　大白芍　川郁金　省头草　苏茎　广橘皮络　紫菀茸　云茯苓　银蝴蝶　粉甘草　榧子仁　糯稻根鬚
（案24）先后天不足，肝木横逆，肺胃交伤，咳逆时作时止，间或作哕，营卫两亏，往来寒热，脉弦数。久延防损。
紫菀茸　川贝母　冬桑叶　粉丹皮　广橘皮络　制半夏　当归　大白芍　柴胡　云茯苓　白桔梗　甘草　榧子仁　枇杷叶
（案25）先后天不足，脾肺交伤，面浮肢肿，少腹膨胀。阳络受伤，时形衄血，食少神疲，脉弦细。再延防损。
紫菀茸　川百合　款冬花　南北沙参　野于术　云茯苓　远志肉　酸枣仁　甘草（炙）　桔梗　白茅花　广陈皮　冬瓜皮仁　糯稻根鬚　枇杷花　鸡内金　制半夏　侧柏叶　银蝴蝶　大白芍
（案26）肝胆厥阳之气上冲肺胃，于是喉间不利，状如物阻，咳逆作哕，痰中带血，寒热往来，天癸先期，脉弦数。再延防损。
紫菀茸　川贝母　乌扇　黄郁金　冬桑叶　粉丹皮　苏茎子　广橘红　制半夏　云茯苓　瓜蒌霜　苦竹根　蝴蝶　青果核（磨汁和服）　代赭石
膏方：乌扇片（一两）　黄郁金（一两五钱）　苏茎（一两五钱）　苏子（八钱）　苦杏仁（一两五钱）　冬桑叶（一两五钱）　粉丹皮（一两五钱）　橘皮络（各七钱）　制半夏（一两五钱）　川贝母（一两五钱）　代赭石（一两）　紫菀茸（一两五钱）　枇杷叶（一两五钱）　云茯苓神（各一两五钱）　苦竹根（五钱）　青果核（七粒，磨汁后下）
上共用河水熬取原汁，加白蜜收膏，和入方内青果核汁，每服三钱，开水和下。
（案27）久嗽金伤，络动血溢，营卫交亏，为寒为热，咽痛音嗄。虚火劳情已著，恐难挽回。
明天冬　大麦冬　冬虫夏草　广橘红络　川贝母　乌扇　白殭蚕　杏仁　甘草　鲜杷叶　青果核（磨汁）
外吹人中白散。

疟疾  ***************************
（案1）㾬疟后失调，致成疟母，肝肾交亏，间或遗泄，面色无华，少腹膨胀，得大便方解，脉弦细而涩。再延防成胀满。
野于术　制附片　云茯苓神　制半夏　吴萸　汉防己　通络散　白蔻花　省头草　腹皮绒　川萆薢　鸡内金　蚕沙
（案2）邪客太阴，致成疟疾，左胁下已有疟母，胸次痞塞，肝脾不和，症属显然，脉来弦滑。拟方先治中宫。
野于术　云茯苓　乾姜　制附片　广橘皮络　制半夏　黄郁金　香苏茎　川雅连　砂仁壳　鸡内金　淡姜渣
（案3）疟久脾胃受伤，湿痰困中，遂令脘腹作痛，心悸面黄，哕吐酸水，脉象弦细。防成反胃。
吴萸　制半夏　苏茎　黄郁金　制附片　云茯苓　九制于术　橘皮络　防己　淡姜渣　秫米　又加白蔻壳、明天麻、白蒺藜
丸方：九制于术（三钱）　云茯苓（二两）　制附片（一两）　苏茎（七钱）　鸡内金（二十五具，炙）　橘皮络（各八钱）　制半夏（一两五钱，姜汁炒）　防己（八钱）　砂仁壳（一两五钱）　吴萸（八钱）　白蔻壳（一两五钱）　白蒺藜（一两五钱）　冬瓜瓣（一两五钱）　省头草（一两五钱）　乌饭叶（一两）
上为末，用荷筋四两，秫米三合，共煎汤泛丸。
（案4）寒疟邪伏阴阳二维，三、四、七、八月但寒不热，已七载，今秋七月，外邪内侵，遂令寒热交作，甚则一日两次，得汗乃解，脉象弦涩。根蒂已深，非徐图不可。
柴胡（八分）　制乌头（一钱）　云茯苓（三钱）　制半夏（二钱）　汉防己（八分）　橘皮络（各七分）　甘葛（一钱五分）　砂仁（七分）　络石藤（一钱五分）　丝瓜络（一条）
（案5）温邪化疟已经三月，脉象弦数。久延非宜。
柴胡　川桂枝　制半夏　大白芍　新会皮　川朴头　黄郁金　赤苓　枳壳　六和曲　甘草　枇杷叶
（案6）痎疟两月有馀，现加客感，又患滞下。拟方速解乃吉。
仓廪汤
（案7）疟后失调，气血交亏，湿痰下注，故小溲带浊而痛，天癸数月不至，脉象弦数。拟方徐图之。
石苇　川萆薢　晚蚕沙　益元散　车前子　当归　大白芍　橘皮络　茯苓神　柴胡　鳖甲　西毛珀　灯心　又加桑叶、丹皮、冬瓜仁
再诊：加淡竹叶、木通、省头草，减茯神、冬瓜仁、桑叶、粉丹皮
丸方：云茯苓神（一两五钱）　醋炒柴胡（六钱）　当归（一两五钱）　大白芍（一两）　冬瓜瓣（一两五钱）　粉甘草（七钱）　飞滑石（一两五钱）　车前子（五钱，酒炒）　川萆薢（一两）　橘皮络（各八钱）　西毛珀（一钱五分）　晚蚕沙（一两五钱）
上为末，用灯心三钱、淡竹叶五十片，煎汤泛丸。
（案8）三日疟当期，服方。
鲜首乌（四钱）　归身（一钱五分）　南沙参（三钱）　熟附片（七分）　广橘皮（一钱五分，盐水炒）　制半夏（一钱五分）　云茯苓（三钱）　吉安乌梅（二枚）　甘草（五分）　生姜（二片）　小红枣（三个）
间日服代参丸三钱，开水下。
（案9）始患痰疟，继成三阴错杂无定。拟方善为图之。
野于术　制附片　云茯苓　制半夏　陈橘皮　太原甘草　煨姜　小红枣
代参丸三钱、鳖甲煎丸七分，开水下。
（案10）疟久脾虚，已有疟母，刻下兼感风邪，头面浮肿，暂拟方治。
苏叶子　防风　杏仁　川朴　广皮　茯苓皮　五加皮　制茅术　生姜皮
太无神功散每早一钱五分，用柴胡七分（醋炒）、鳖甲三钱（酒炙）、青皮七分（醋炒），煎汤和服。
鳖甲煎丸每早七分，用陈橘皮三分，泡汤下，与前散间服。
外贴硇砂八反膏。
（案11）疟延月馀，加以风邪犯肺，肝气横逆，遂咳逆不已，左肋作痛，面浮肢肿，脘膨腹胀，卧难右侧，深患喘厥。
香附米　旋覆花　制半夏　广橘皮络　云茯苓神　苏旁枝　杏仁泥　舒肝散　防己　宣木瓜　降香屑　枇杷叶　银杏叶　川朴　五味子
诸恙已解，惟咳逆未已，肿胀未消。
前方加黄郁金，减香附、木瓜、舒肝散
（案12）疟延月馀，伤食复作，足肿腹胀，防成疟膨。
柴胡　川朴　草果霜　海南子　广皮　南沙参　冬术　茯苓皮　甘草　乌梅　生姜　小红枣
河、井水各半煎，露一宿服。

痰饮  ***************************
（案1）积湿成痰，积痰成饮，痰饮射肺，咳逆气喘，脉象弦数。拟方徐图。
紫菀茸　南北沙参　云茯苓　四制于术　橘皮络　制半夏　苏茎　川朴　桔梗　甘草　黄郁金　冬瓜仁　枇杷叶
（案2）积湿成痰，积痰成饮，痰饮射肺，咳逆气喘，脉象弦滑。拟方获效乃吉。
太子参　冬术　云茯苓　甘草　紫石英　紫菀茸　五味子　冬瓜仁　苏茎　灯心炭
（案3）痰饮射肺，咳逆气喘，阳络受伤，曾经失血，脾阳不振，大便不实。肺气久虚，声音不扬，刻下吸受外邪，肝气入络，寒热不清，膺胸串痛，脉虚细而数。当先治其标，节劳静养为要。
柴胡　制半夏　广橘皮络　云茯苓　旋覆花　川郁金　桔梗　甘草　紫苏茎　紫石英　甜瓜瓣　荷蒂　降香屑
外邪已解，拟方以图进步。
百药煎　紫石英　广橘皮络　制半夏　云茯苓　野于术　冬瓜仁　苏茎　川郁金　笋衣　糯稻根鬚
丸方：野于术（一两）　云茯苓（一两五钱）　广橘皮络（各八钱）　制半夏（一两）　通络散（三钱）　川朴花（一两）　附片（一两）　白蔻衣（一两五钱）　冬瓜仁（一两五钱）　蟾蜍皮（五钱）　五加皮（一两五钱）　鸡谷袋（二十五具）　佩兰叶（一两）　乌饭子（八钱）
上为末，用淡姜渣八钱，冬瓜皮四两，煎汤泛丸，每早三钱，开水下。
（案4）痰饮二载，肺脾肾交亏，咳逆哕吐，动辄气短，脉象弦滑。拟方改重就轻可也。
太子参　野于术　云茯苓　广橘皮络　制半夏　紫石英　大蛤蚧　五味子　冬瓜仁　淡乾姜　紫菀茸　甘草　紫衣胡桃肉
（案5）痰饮射肺，络伤失血，咳逆气促，声音不扬，再延防成虚劳。
百药煎　紫菀茸　五味子　乾姜　广橘皮络　桔梗　炙甘草　紫石英　制半夏　冬瓜仁　云茯苓　枇杷叶
案载前方，仍防成损。
原方加川贝母
（案6）痰饮射肺困脾，咳逆气喘，面色萎黄，四肢痿躄，脉弦滑。拟方改重就轻。
野于术　制附片　紫石英　防己　橘皮络　制半夏　云茯苓　五味子　丝瓜络　络石藤　甜瓜瓣　路路通　淡姜渣
（案7）肺脾肾三经皆亏，加之肝旺胆虚，痰饮内扰，神明龙雷之火上升，症势多歧，脉弦细而滑。拟方力图之。
首乌藤　紫石英　云茯苓神　半夏粉　五味子　炮姜　参贝陈皮　灵磁石　煅青铅　鸡内金　蛤蚧尾　紫衣胡桃肉
外：黑锡丹一粒，开水下。后加秫秫米、木蝴蝶。
（案8）宿饮射肺，咳逆气喘，脐下隐痛。拟方先为图之。
白蝴蝶（一钱）　漏芦（七分）　淡姜渣（四分）　川黄连（四分）　童便（三匙，冲服）
（案9）痰饮咳喘，曾经失血，已延八载，脉细滑。拟方改重就轻。
紫石英　法半夏　川贝母　云茯苓　橘皮络　紫菀茸　五味子　炮姜　木蝴蝶　大蛤蚧　甘草　枇杷花
（案10）素本肝脾不和，现因宿饮上干，客邪外抟，咳逆频仍，身热不清，又经旬日，脉象弦数，虑其正不胜邪。
粉葛根　杏仁　苏茎　黄郁金　乌扇　苦桔梗　甘草　橘皮络　制半夏　云茯苓　鲜杷叶
（案11）痰饮射肺，咳逆气喘，脘腹膨胀，漉漉有声，脉滑。虽调治较轻，拟方仍望获效。
制半夏　云茯苓　紫菀　白蔻花　四制于术　香苏茎　防己　乾姜　橘皮络　枇杷叶
外：橘半枳术丸一钱五分、外台茯苓丸三分，开水下，十副。
（案12）肝木乘脾，饮邪入络，脘胁少腹窜痛，食少神疲，加之木火凌金，咳逆频仍，脉弦细而数。再延防损。
紫菀茸　川贝母　云茯苓　木防己　通络散　银蝴蝶　广橘皮络　苏茎　旋覆花　降香屑　丝瓜络　黄郁金
外：橘半枳术丸一钱五分，琥珀外台丸三分，开水下。
（案13）肝胆不和，心肾不交，郁痰内扰神明，于是胸中懊憹，多食善饥，舌白苔黄。内热熏灼，心悸头眩，脉弦数而滑。渐近半载，再延防成痫症。
钗石斛　川贝母　冬桑叶　粉丹皮　川郁金　橘皮络　木茯苓神　南花粉　蒌霜　灯心草　苦竹根　蝴蝶
（案14）抑郁日久，痰热聚于肝胆，甚则犯于心包，神思恍惚，语言错乱，舌白苔黄，脉弦数。再延防生痉厥。
蒌霜（一钱）　生栀子（一钱五分）　知母（一钱五分）　广橘红（一钱）　花粉（二钱）　煅礞石（一钱）　香苏梗（一钱）　黄郁金（一钱五分）　鸡心胞（一具）　灯心草（二钱）　秫秫米（一钱五分）

崩带血淋  ***************************
（案1）肝脾不和，任带交伤，湿热内蕴，于是天癸应竭不竭，反而妄行，带下不已，气味腥臭，少腹作痛，延经年馀，脉弦而滑，再延防崩。
贯仲（二钱）　地榆炭（三钱）　煨白芍（三钱）　广橘皮络（各八分）　制半夏（二钱）　云茯苓（三钱）　冬桑叶（一钱五分）　粉丹皮（一钱五分）　川萆薢（二钱）　甘草梢（七分）　晚蚕沙（一钱五分）　木芙蓉（一钱五分）　红白鸡冠花（二钱）　蒌霜（八分）
（案2）肝胆不和，郁痰内扰，心悸头眩，小溲淋血，大便不实，天癸先期，时形带下，脉象弦数。拟方次第图之。
抱木茯神　夜交藤　冬桑叶　粉丹皮　广橘络红　制半夏　蒌霜　益元散　小蓟根　西琥珀　灯心（薪）
天癸已调，拟方进步图之。
大小蓟根　白茅根　四制于术　广橘皮络　制半夏　木茯苓神　蒌霜　木防己　首乌藤　黄郁金　煅赭石　灯心

癃闭遗滑  ***************************
（案1）小便不通，防成癃闭。
蟋蟀（一对）　当门子（一分五釐）
研细末，置肚脐，外以膏药盖之。
又方：水扬葱　盘龙草　煎汤服。
（案2）肝脉络于阴器，七疝统属于肝，左有偏坠，加之脾虚湿热下注膀胱，小溲淋浊，肾气不充养，善怯多疑，拟方速图之。
大有耆　野于术　陈橘皮络　绿升麻　春柴胡　南沙参　甘草　当归　赤苓　苏茎　川萆薢　晚蚕沙　荔枝核　鸡谷袋
（案3）先后天不足，相火有馀，精关不固，湿热下移膀胱，致成虚淋，脉象弦滑。拟方徐图之。
乌饭叶　合欢皮　桑叶　粉丹皮　灵磁石　蒌霜　川贝母　橘皮络　制半夏　川石斛　云茯苓神　黄郁金　夜交藤　苦竹根　苏茎
（案4）湿痰内扰，有梦而遗。拟方善为图之。
首乌藤　合欢皮　北沙参　大白芍　蒌霜　半夏粉　橘皮络　冬瓜仁　野于术　甘草　省头草　木茯神
（案5）先后天不足，湿痰困脾，加之相火有馀，精关不固，两腿时而痠痛，脉象弦细。拟方获效乃吉。
金樱子　夜交藤　合欢皮　沙参　野于术　木茯苓神　半夏粉　黄郁金　冬瓜仁　川杜仲　甘草　广橘皮络　陈秫米
天王补心丹　每服三钱，开水下。
（案6）心肾不交，热伤阴络，小便带浊带血，脉象弦芤。延三月有馀，再延防损。
川萆薢　甘草梢　归身　大白芍　旱莲草　苏梗　蒌霜　旋覆花　新绛　生蒲黄　晚蚕沙　降香屑　淡竹叶　灯心
（案7）外邪已解，惟淋症未平，睾丸下坠，欲作子癃之状。拟方善为图之。
龙胆草　炒栀子　炒黄芩　柴胡　车前子　泽泻　赤苓　益元散　橘皮核　西毛珀　灯心　又加腹皮绒
（案8）相火有馀，肾气不固，肝阳上升，郁痰入络，遂令遗滑并见。腰胁皆痛，头目不清，心悸懊憹，喉间不利，症情多歧。拟方次第图之。
金毛狗脊　川续断　通络散　络石藤　首乌藤　瓜蒌霜　制半夏　木茯神　广橘皮络　木防己　炙苏茎　宣木瓜　菴䕡子　丝瓜络
（案9）肾气不足，相火有馀，于是遗滑并见，加之肝阳上升，阳明脉络不和，饮邪内扰，心悸头旋，脉象弦滑。拟方次第图之。
灵磁石　木茯神　明天麻　白蒺藜　白殭蚕　赭石　广橘皮络　制半夏　制附片　荷叶　陈秫米
（案10）木火上炎，络伤失血，精关不固，时形遗滑，咳逆不已，脘腹胀痛。症势丛杂，拟方善为图之。
薤白头　广橘皮络　制半夏　川贝母　云茯苓　炙苏茎　鹿角尖　旋覆花　降香屑　秫秫米
（案11）痛胀为甚，拟方急治之。
野于术　川朴头　苏茎　黄郁金　新会皮　制半夏　木防己　老木香　巴豆皮　乾蟾皮　熟附片　香橼皮
鸡矢醴　每服三两。
（案12）先后天不足，相火有馀，精关不固，遗滑频仍，加之郁痰内扰，肝火上升，头旋目赤，心中懊憹嘈杂，小腿痠疼。病情丛杂，拟方缓图之。
灵磁石　冬桑叶　粉丹皮　广橘皮络　制半夏　云茯苓　川贝母　蒌霜　苏茎　黄郁金　珍珠母　合欢皮　夜交藤　苦竹根　荷叶

跌扑努力伤络  ***************************
（案1）因跌扑伤筋，四肢麻痹，时形腰痛，良由肝肾不足，瘀血入络所致，脉息细滑。能于节劳静养佐以药石，可免类中。
金毛狗脊　川牛膝　宣木瓜　汉防己　通络散　络石藤　云茯苓　福橘络　川续断　川桂枝　路路通　走马胎膏　又加千年健、海风藤、鹿衔草
（案2）努力伤于阴络，致成血淋，反覆无常，脉象弦芤，治之不易。拟方徐徐图之。
旋覆花（二分五）　人参　三七（三分，磨冲）　细木通（一钱五分）　车前子（二钱，炒）　生蒲黄（七分）　大小蓟根（各一钱五分）　云茯苓（三钱）　益元散（三钱）　旱莲草（一钱五分）　新绛（七分）　陈橘皮（八分）　藕节（三个）　淡竹叶（十二片）　西毛珀（三分，研细和服）　又加火麻仁（二钱）
外：补中益气丸、萆薢分清丸（各一钱五分）　开水下。
（案3）跌扑伤络，气滞血瘀，以致脘肋刺痛，脐左有动气攻冲胀痛，已延年馀。拟方徐图之。
九香虫　香附米　苏小梗　醋炒柴胡　制乳没　旋覆花　川郁金　福橘络　五灵脂　延胡索　葱管　新绛　降香屑
二诊：加橘皮、归鬚、桃仁、鳖甲、丝瓜络、青皮络，去郁金、五灵脂
（案4）努力伤络，气滞血瘀，左胁下结块，攻冲刺痛，嘈杂哕吐，延防失红。
醋炒柴胡　醋炒鳖甲　醋炒青皮　橘皮络　归鬚　延胡索　桃仁　香附米　旋覆花　降香屑　新绛　紫丹参　制乳没
二诊：加九香虫、黄郁金、十大功劳木、丝瓜络、糯稻根鬚，减延胡索、丹参、橘皮
丸方：醋炒柴胡（八钱）　醋炒青皮（八钱）　醋炙鳖甲（四两）　九香虫（八钱）　辽参鬚（八钱）　舒肝散（一两二钱）　醋炒箱黄（一两五钱）　归鬚（一两五钱）　川郁金（一两五钱）　京三稜（八钱）　蓬莪术（八钱）　制乳没（各七钱）　福橘皮络（各七钱）　香附米（三两）　延胡索（一两五钱）　桃仁（一两五钱，炒）　乾漆炭（八钱）　降香屑（三钱）
上制末，用新绛三钱、丝瓜络三条、糯稻根鬚一两五钱，共煎汤泛丸。
服药以来，体肥气壮，结块已消大半。刻因肝气冲肺，右肋时而作痛。拟方仍望获效乃吉。
旋覆花　川郁金　香附米　大贝母　蒌皮　苏小梗　杏仁泥　橘皮络　宣木瓜　推气散　丝瓜络　鲜枇杷叶
丸方：春柴胡（八钱，醋炒）　小青皮（八钱，醋炒）　鳖甲（二两，醋炒）　上箱黄（一两五钱，醋炒）　瓜蒌皮（一两五钱）　橘皮络（各八钱，盐水炒）　香附米（二两，醋炒）　桃仁（一两二钱）　舒肝散（八钱）　归鬚（一两五钱，酒炒）　黄郁金（一两五钱）　辽参鬚（八钱）　大麦芽（一两五钱）　建曲（一两五钱）　萹蓄（一两五钱）　瞿麦（一两五钱）　制乳没（各五钱）　降香屑（三钱）
上制末，用新绛三钱、丝瓜络三条、旋覆花七钱，共煎汤泛丸。服此方以块消为度。如消之未尽，再接服半料可也。
外：硇砂八反膏两张，每张贴五十天。
如左肋作痛，服舒肝散三钱，右肋作痛服推气散一钱五分。
上二方如三服痛仍不止，宜服煎方三帖。

疮湿  ***************************
（案1）疮湿传里，脾肺交伤，咳喘肿胀，吸受外邪，寒热不清，脉象浮濡。谨防水溢高原，肺胀致变。
羌活　大防风　苍术　川朴　猪苓　泽泻　桂枝　苦杏仁　广橘皮络　制半夏　大白芍　粉甘草　生姜皮　冬瓜皮　枇杷叶
（案2）湿热为疮，伏邪化痢，久延防其胃困。
黄芩　赤芍　防风　冬术　茯苓　广皮　大腹皮　薤白　香豆豉　当归鬚　车前子
（案3）前起痢后，下焦湿热未清，后感寒凉夹食，脾气不运，大便泄泻红冻，肛坠。拟运中化浊法治之。
广藿香　老木香　焦冬术　陈皮　大白芍　赤茯苓　粉甘草　防风　白蔻仁　黄芩　鲜荷叶　马齿苋　又加穀芽（炒）、六和曲

伏邪  ***************************
（案1）伏邪因感而发，更兼劳伤胃气，寒热，脘痛，食不思。延防增剧。
藿香　葛根　广皮　制半夏　川朴　香附米　川郁金　防风　赤苓　六一散　荷叶　降香屑　秫秫根
（案2）伏邪晚发，寒热有汗不解，口苦生黏，兼食积举发，攻冲作痛，穀食不思，防其增剧。
藿香　葛根　柴胡　杏仁　白蔻仁　广皮　制半夏　香附米　川郁金　延胡索　赤苓　益元散　枇杷叶　鲜杷叶　降香屑
（案3）伏邪夹湿，身热不清，已经旬余，脉滑数。拟方获效乃吉。
粉甘葛　杏仁　白蔻仁　陈皮　制半夏　黄郁金　赤苓　枳壳　川通草　六和曲　枇杷叶
（案4）时邪入于气分，以致神昏谵语，身热不清，脉沉弦而滑，深虑正不敌邪。
粉甘葛　柴胡　广藿香　杏仁　白蔻仁　陈广皮　制半夏　黄郁金　川朴　苦桔梗　六和曲　川通草　赤苓　枇杷叶
（案5）肝肾不足，加以吸受外邪，身热不清，大便不实，腰痛不已，脉象滑数。拟方力图之。
金毛狗脊　汉防己　川桂枝　宣木瓜　川续断　福橘皮络　制半夏　云茯苓　通络散　荷蒂
外用生姜二两、葱白一两、菖蒲二两，研烂炒热，烹酒，熨。

临产  ***************************
（案1）交骨不开，拟开骨散治之。
败龟板（一两）　潞党参（三钱）　全当归（三钱）　川芎（一钱五分）　血馀炭（七分）　紫苏子（一钱五分）　土炒白术（一钱五分）　陈广皮（八分）　大白芍（三钱）　大腹皮（三钱）　千里驹（一双）　黄杨头（七个）　葱管（三个）　炙甘草（八分）

便秘  ***************************
（案1）肝胃不和，胀痛作哕，大便秘涩，脱肛下血，脉象弦细，再延防土败。
四制于术（三钱）　云茯苓神（各一两五钱）　福橘皮络（各七钱）　制半夏（一两五钱）　野于术（一两五钱）　制附片（一两）　炮姜（五钱）　防己（一两）　鸡内金（二十五具）　大白芍（二两，藕汁炒）　火麻仁（二两）　皂荚子（九十粒）
上用河水浸透，熬取原汁，加白蜜收膏，每早三钱，晚二钱，开水下。

鼓胀  ***************************
（案1）鼓胀已成，殊难调治。
鸡矢白一升，用夏布口袋盛入磁瓶，内浸百花酒五斤，瓶口用皮纸封固，隔火煮一炷香之久，每晚取三两，和厚朴散八分，炖温饮之。
厚朴散方：川朴头　海南子　陈广皮　老木香　各等分，研末。

痔疮  ***************************
（案1）湿热下注大肠，致成外痔有年，气虚下陷，坠不可言，脉象细濡，拟方获效，方可渐入佳境。
箭岚耆　土炒于术　升麻　柴胡　广陈皮　西洋参　炙甘草　当归　大白芍　胡黄连　槐角　乾地黄　云茯苓　乌饭子　冬瓜仁
二诊：西洋参　归身　大白芍　乾地黄　赤小豆　野于术　大有耆　升麻　柴胡　木茯神　槐角（酒炒）　皂荚子　酸枣仁　甜瓜瓣　甘草　侧柏叶
丸方：陈枳壳（五钱）　侧柏叶（三两）　黑芥穗（八钱）　槐角（一两五钱，酒炒）　水炒柴胡（六钱）　水炒升麻（四钱）　西洋参（一两五钱）　野于术（一两五钱）　归身（一两五钱）　大白芍（二两）　陈皮（八钱）　木茯苓神（各一两五钱）　箭岚耆（一两五钱）　乾地黄（四两）　赤小豆皮（二两）　炙甘草（五钱）
上药共用河水浸透，熬取原汁，用阿胶四两收膏，每早晚一钱五分，开水和服。后加甜瓜瓣、皂角子（炒），减于术、黄耆。
（案2）湿热下移膀胱，遂致小便淋痛，久延非宜。
萹蓄　瞿麦　川萆薢　赤苓　泽泻　细木通　车前子　益元散　龙胆草　竹叶　灯心　西珀屑　又加八正散
（案3）温邪夹湿，经旬有汗不解，兼之痰饮射肺，寒热咳逆，胸次不开，穀食懒进，年逾花甲，深虑正不胜邪。
广藿香　葛根　川朴　杏仁　白蔻仁　柴胡　制半夏　广橘红　云茯苓　川郁金　枇杷叶

血瘕  ***************************
（案1）小产后正虚，气血凝滞，少腹结瘕，攻冲作痛，痛牵两腰，天癸两月不至，脉象弦滑，治之不易。
鬼箭羽　川楝子　吴萸　香苏茎　橘皮络　乾漆炭　延胡索　四制香附　黄郁金　云茯苓神　鸡血藤膏　两头尖　韭菜子
（案2）结瘀成瘕。
鬼箭羽　四制香附　四制于术　附片　藏红花　制半夏　汉防己　橘皮络　川朴花　茯苓皮　大腹皮　冬瓜皮　油松节　制乳没　刘寄奴　香橼皮　鸡血藤膏
（案3）产后四朝，因受外感，气血凝滞，少腹结瘕，腹中作痛，虚火灼金，间有咳逆，穀食少思，形气消索，脉细数，久延防劳。
云母粉　柴胡　大白芍　云茯苓　金铃子　延胡索　杏仁　炙甘草　橘皮络　黄郁金　香穀芽　枇杷叶　荷荄

肝气入络  ***************************
（案1）肝气入络，饮邪乘势而入，于是遍身串痛，不能起卧，步履维艰，已经一载，所幸胃纳如常，脉象弦滑。根蒂已深，非缓图不可。
海风藤　宣木瓜　路路通　汉防己　通络散　络石藤　广橘皮络　蒌霜　油松节　牡蛎　木茯苓神　丝瓜络
（案2）血不荣筋，皮虚血热，两手不能屈伸，遍身生瘰，起于客夏五月，久延非宜。
海风藤（一钱五分，酒炒）　大枫子（六分，去净油）　油松节（四钱）　络石藤（七分，酒炒）　宣木瓜（一钱五分，酒炒）　汉防己（八分）　大白芍（二钱）　归身（一钱五分）　云茯苓（三钱）　桂枝木（七分）　福橘皮络（各七分）　大小胡麻（三钱）　丝瓜络（一钱五分）　路路通（三个）

肺痹  ***************************
（案1）肝邪入肺，风池、风府痹痛，痛及肩臂，背俞皆所行经之地，间有咳逆，脉象沉弦，再延防其土败。
乌扇　薤白头　蒌皮　广橘皮络　川贝母　制半夏　木茯神　宣木瓜　汉防己　络石藤　路路通　桑寄生　卫生膏　又加海风藤、桂枝木、通络散

胸痹  ***************************
（案1）急躁伤肺络，致成胸痹，脉象弦细，已经年馀，拟方徐图之。
薤白头　蒌实　广橘皮络　川贝母　云茯苓　黄郁金　银蝴蝶　白酒
外：局方四七丸每早三钱，开水下。

中风  ***************************
（案1）风邪中经络则口眼歪斜，中血脉则半身不遂，脉弦滑，起于春正月，为期已久，非缓图不克。
仙鹤草　鹿衔草　海风藤　木防己　桂枝木　通络散　橘皮络　制半夏　制南星　蒌霜　木茯神　走马胎膏　又络石藤　丝瓜络　桑寄生

舌疳  ***************************
（案1）心火上炎，有舌疳之势。
漏芦　蒌霜　川贝母　雅连头　灯心

目患  ***************************
（案1）肝旺胆虚，心火上炎，遂令患目左目，血贯瞳人，瞳凹陷，外眦白翳，脉弦数，左部倍大。拟方候专科。
乾地黄　净蝉衣　粉丹皮　青葙子　草决明　橘皮络　木茯神　蒌霜　石决明　桔梗　杏仁　苦竹根　荷叶

胀满  ***************************
（案1）肝木乘脾，水湿内困，脘腹膨大，穀食减少，脉象沉弦。再延防成胀满。
川朴头　白蔻花　广橘皮　制半夏　茯苓皮　大腹皮　五加皮　冬瓜皮　附片　防己　通络散　苏茎　泽泻　淡姜渣
先服七帖。
外：鸡矢醴三两和厚朴散六分，炖温服。济生肾气丸三钱，开水下，十三副。禹馀粮丸每服三钱五分，开水下，十二副。
肝木乘脾，水湿停中，少腹时痛，腹大如鼓，脉象沉细。拟方应手，方免胀满之虑。
野于术　制附片　乾姜　吴萸　川朴　橘皮络　茯苓皮　腹皮绒　香橼皮　鸡内金　苏茎　制半夏　五加皮　冬瓜仁皮
（案2）命火不足，脾阳不振，水湿停中，遂腹中胀痛。食入不运，形气消索，面色无华，脉弦细。再延防成胀满。
温中化饮加鸡内金、砂蔻壳、淡姜渣

疑痰  ***************************
（案1）惊恐伤胆，抑郁伤肝，思虑伤脾，郁痰内扰神明，于是神思恍惚，力倦神疲，脉象弦滑。速当自开怀抱，打破疑团，庶可与药饵兼功。
木茯神　蒌霜　川贝母　香苏茎　黄郁金　桑叶　粉丹皮　木蝴蝶　苦竹根　陈秫米
