

正文  ——————————————————————————————————————————————————————————————————————————————————————————

喘  ***************************
潘　精气不藏，喘息不宁，上下本自相关，勿睚而视之，更变生不测，慎之。
熟地　淡菜　巴杏　坎炁　麦冬　川贝
汤　因痰而喘，其病在肺。宜以利痰为主。
淡菜　苏子　川贝　茯苓　蛤壳　杏仁　橘红　瓦楞子　猫儿眼叶　大枣丸
曹　咳嗽气喘，胸满不得卧。（门人杨立方诊）
枇杷叶　苏梗汁　旋覆花　鲫鱼胆　蝉衣　浮石　蛤壳　加纹银一块
松另给方：水邪未行，姑进猪苓汤。
党参　猪苓　蛤壳　滑石　麦冬　茯苓　泽泻　浮石
颜（63岁）　气急咳呛。
淡菜　巴杏　橘红　麦冬　燕窝屑
转方：原方加天花粉、灯心末。
孙（44岁）　气易上逆，姑进白沙方。
生蛤壳　白浮石　蝉蜕　鲫鱼胆　银
蒋（58岁）　咳其则呕，姑服白沙必效方。
生蛤壳（一两）　白浮石（一钱）　鲫鱼胆（一小匙）　蝉蜕（四分）　枇杷叶
转方：呛在药上之毛，与药无涉。
淡菜　川贝　巴杏　三味为末，梨膏和入，藕粉捣丸。
陈（38岁）　清晨痰咯不利。
党参　焦术　炙草　橘红　半夏　杏仁　浮石
转方：痰随气易上逆。
生白术　桂木　代赭石　半夏　牡蛎　泽泻　杏仁　淡菜　浮石　茯苓
又：上之吐痰滑，则下之出也艰，使其出也易，则上之所吐颇不利，二者此难则彼易，制方极费心思。
蛤壳　浮石　蝉衣　蜂蜜　杏仁　雄猪肚
黄　病之起由乎气血相搏，非不能食也。亦非火衰不运食也。病因乎气，则易动而气升，以顺气为主。气与血不相离，则益阴制火又宜，先前方服贞元饮之得效以此也。仍宜以此立法。
熟地　淡菜　郁金　橘红　茯苓　当归　炙草　沉香汁　半夏　蛤壳　加夜合花

不寐  ***************************
闵　脉沉静而不宣畅，故至夜宜静而反动，《内经》谓：阳蹻盛，不得入于阴，故不寐。当体此意以行之，或中病机。
龙骨　琥珀　石菖蒲　远志炭　半夏　枣仁　茯神　辰砂一块，绛纱包，悬胎煮秫米先用甘澜水煎。
某　两眉之间，心之部也。心火动则眉间气结，故不得寐。心为肝子，木火相应，耳鸣随之，道相及也。宜滋阴之方。
首乌　生地　石决　川斛　枣仁　茯神　黄甘菊炭　丹皮炭
潘（63岁）　言之发也，根乎肾；不若声之出也，由乎肺。《内经》之论协气，其理甚明，当于此处微参之。
熟地（四钱）　怀山药（炒，二钱）　茯苓（一钱五分）　麦冬（一钱五分）　益智（炒，三分）　萸肉（炒，二钱）　丹皮（炒，一钱五分）　泽泻（一钱五分）　五味（一分）　蚪衣（三分）　盐水拌细辛（三分）
复诊：夜不能寐，心神尚未交。
六味丸　紫菀　蝉衣　服一剂后，去萸肉加枣仁。

失血  ***************************
陈（29岁）　痰中见红，咽中微干。
细生地　杜仲　生筋　龟版　麦冬　梨肉　种石斛　续断　鹿筋　当归　木瓜　蛤壳　金毛狗脊　枇杷叶　石楠叶
转方：右关欠圆润，故饮食尚少，无升腾气象。
黄鳝　砂仁　穀芽　冬虫夏草　神麴　陈皮　花生　檀香泥
又：细生地　杜仲　当归　木瓜　茜草　藕粉　黄鳝　牛筋　续断　仙鹤草
又：血止而咳未已。
生地　龟版　杜仲　当归　黄鳝　梨肉　北沙参　麦冬　续断　地骨皮　牛筋　巴杏　鸭血炙桑枝　枇杷叶
蒋　失血后虽不至数，而乾咳无痰，火升不得卧，脉象虚数，皆属气火不下潜，真阴失守之所致。姑服大补阴丸。
炒熟地　龟版　黄柏　知母　北沙参　麦冬
王　燥火为患。
生地　龟版　知母　黄柏　天冬　麦冬　牛膝
汪　吐血颇多，却从阳明来，今即于补中带截法为妙。
黄耆　炙草　白芍　洋参　藕节　黄精　犀角　南枣　白绵纸灰
转方：仍用前法，加入补阴之品。
生地　黄耆　藕汁　白芍　侧柏叶　犀角　东洋角　麦冬　白绵纸灰
又：仍以前方增损。
犀角　东洋角　藕汁　侧柏叶　茅根　生地　橘红　麦冬　白芍
黄（28岁）　失血后腰痛。
熟地　天冬　猪肤　桑皮　地骨皮　潼沙苑　龟版　麦冬　沙参　杜仲　续断
转方：原方去桑皮、地骨皮，加莲须、鰁胶、花粉，藕粉和丸。
叶（40岁）　咳嗽身热。（门人杨立方诊）
枇杷叶　桑叶　川贝　杏仁　橘红　赤苓　青蒿　天花粉
松批：治肺不用重剂，最合治风温之旨。但寒热之转甚，俱在下午以后，虑其阳入阴分，益留恋而不解，故改用升提以防之。方中去青蒿、花粉、橘红，加葛根、桔梗。
程（29岁）　失血后咳呛，脉象虚数，虑其火炎扰肺。
生地　猪肤　麦冬　沙参　桑皮　地骨皮
复诊：证已减矣，可以进补。
熟地　黄柏　猪肤　沙参　龟版　知母　人中白
又：火犹上炎未已。
熟地　天冬　猪肤　生长生果　龟版　麦冬　蛤蜊
又：喉乾咳呛。
熟地　归身　炙草　半曲　橘红　茯苓　猪肤　麦冬
赵（太仓）　饮邪常发，偶带血出。饮症多温药，此以阴虚论，辛温忌进。
熟地　淡菜　浮石　麦冬　川贝　蛤蜊壳
丁　血随气上涌，其势甚猛，滋镇大剂，姑进以却其锐。
熟地　龟版　黄柏　知母　牡蛎　棋子铅
转方：原方去熟地、棋子铅，加北沙参、女贞子。
赵　血症常发，宜于益阴中用堵截法。
熟地　龟版　麦冬　沙参　侧柏叶　牡蛎　藕节炭
沈　疟后咳呛未止，并见血。
阿胶　料豆皮　枇杷叶　桑皮　巴杏　沙参
转方：色夭不泽，精气颇亏，宜实下焦。
鳗鲤丸　加熟地、侧柏、人中白、龟版胶、沙参、淡菜、鰁胶、莲须、猫头鹰、湘莲粉、猪脊髓为丸。
沈（26岁，嘉兴）　血犹未净，清晨仍于痰中带血。
生地　麦冬　料豆皮　侧柏叶　藕节炭　石斛
施（21岁，浏河）　劳伤失血。
生地　料豆皮　黄耆　黄明胶　藕节　参三七汁
叶（47岁）　咳尚未止，而梦泄颇甚，四月内频发二次，恐其下屡泄而上亦不能摄也。须固摄以断泄为急务。
桑白皮　地骨皮　鰁胶　莲须　猪脊髓　山药　芡实　金樱子　鳖甲　青蒿　白绵纸灰
复诊：原方加龟版。
徐（24岁，荡口）　血之至也必胸中痛，或喉中痛，热亦微，总为阴虚所致。
龟脊甲　青蒿子　蛤蜊连肉　白花百合　鳖甲　猪肤　沙参　白绵纸灰
丸方：气分不足，患处在右，右主气，气为阳，阳微则营气亦为之不充，当从中州调理，使穀气充满，元阳得以复振，真阴得以奋复。
黄耆　坎炁　熟地　鹿角胶　黄精　杜仲　当归　杞子　枣仁　羊腰子　炙草　潼苑　菟饼　五味　羊尾　龟版胶　紫衣核桃
叶　右关脉弦搏，肝木乘旺，气扰胃脘，痛微见红，所由来也。心中悸动，夜间多汗，阴虚阳浮，治宜滋填固摄。
生地　石决明　枣仁　沙参　藕节　阿胶　淮小麦　麦冬　茯苓　白绵纸灰
林（56岁）　失血后咳而喘。
熟地　淡菜　坎炁　沙参　麦冬　牛膝　胡桃肉
复诊：原方加棋子铅、猪肤。
张（18岁，湖州）　呛多则血见，每在清晨，病在肺也，而下根于肾。
熟地　淡菜　沙参　川石斛　陈皮　川贝
转方：淡菜　沙参　料豆皮　川贝　侧柏　猪肤　麦冬　熟地　女贞子　陈皮　藕汁　龟版　煎膏为丸。
李（25岁）　咳呛不止。
猪肤　玉竹　杏仁　桑白　紫菀　橘红
丁（21岁）　诊脉短而数。经云：长则气治，短则气病，数则烦心。据经而论，气不足而营分热，虚者益之，热者清之，两得其平，斯可以治病。
玉竹　麦冬　甘蔗汁　川贝　料豆皮　十大功劳
马（30岁，海宁）　胃脘痛后大失血，色紫微带黑色，吐后痛渐减，则向之所云痛者，瘀者为患也。徒补难效，于补中寓通为妥。
东洋参　于术　归身　枣仁　远志炭　韭汁制军　黄耆　炙草　木香　茯神　桂元肉捣丸。
马（36岁，海宁）　前患血证后，右耳生一小毒，溃而不敛，此处为少阳经所行，水不足火有馀，少阳为游部，动而不静，故久而不愈也。治当壮阴以制虚阳，徐收其效为宜。
生地　黄菊　淡菜　元参　川贝　夏枯草　丹皮　料豆皮　阿胶　青蒿汁　桑叶　银花　野菊花叶汁　牡蛎　鳖甲　黑芝麻　藕汁　阿胶烊化加白花百合捣丸。
高（18岁）　不华于色，营分已虚，奈何迅扫一切，以重伤津液也。我为培其阴，以乞灵于天一生气。
熟地　怀山药　茯苓　淡菜　麦冬　白芍　丹皮　泽泻　燕窝
吴（28岁）　多痰善噫。
淡菜　苏子　巴杏　蛤壳　川贝　枇杷叶　藕汁
转方：清晨咳嗽痰多。
淡菜　川贝　巴杏　燕窝　青盐半夏　橘红　蛤壳　枇杷叶
又：咳从吐红来，不可专治肺，现患脾泄。
穀芽　橘红　杏仁　神麴　苡米　茯苓　木瓜
又：痰多气逆不顺。
枇杷叶　海浮石　金柑皮　川贝母　巴杏仁　藕汁
又：头中微胀，多痰。
石决　蒌霜　浮石　蛤壳　川斛　川贝　橘红
又：原方加甘菊炭、桑叶、丹皮。
又：胸中微痛，或因肝气之升，血亦因之。用清润法。
细生地　侧柏叶　橘子筋　料豆皮　藕汁　巴杏
又：益气化痰。
淡菜　川贝　藕汁　柿霜　北沙参　燕窝
又：原方加桐城秋石。
又：丸方。
石决明　蒌霜　浮石　川贝　巴杏　甘菊　丹皮　淡菜　蛤粉　橘红　桑叶　花粉　柿霜　燕窝　煮丸。
周　失血之后却不咳嗽，上传之患，此时无庸虑及。但脉象见数而右关微搏，恐火邪侵犯中州，又不可不急为之防也。议进滋养方。
熟地　茅根　鳖甲　龟甲　沙参　扁豆　料豆皮　十大功劳
高　气血平补。
人参　石决明　杜仲　莲须　藕　麦冬　石斛　湘莲　怀山药
赵（32岁）　遇雨著寒，又复吐血，咳嗽，因于寒也。
落花生　青盐陈皮　青盐半夏　大茴香　洋虫　冬虫夏草　大麦冬
沈（20岁）　咳嗽痰中见红，日晡寒热。
膏方：十大功劳叶（一斤）、红枣（半斤），加猪肤（六两），刮净去油，煎之再撇油，徐入十大功劳、红枣同煎膏。
颜（62岁）　感燥火而失血，宜润肺以滋化源。
生地　阿胶　藕节　侧柏　麦冬　北沙参　如交节气，加白绵纸灰十张。
蒯（33岁）　鼻血不已，甚至于吐。少阴阳明俱有责焉。用大补阴法。
熟地　知母　犀角　女贞子　人中白　龟版　黄柏　黑山栀　藕节　藕粉煮浆和丸，淡盐汤送下。
复诊：心火上乘肺，故痛。
阿胶　鸡子黄　淡芩　白芍　淮麦　川连
吴　痰中仍带血出。
蛤壳　浮石　蝉壳　蒌霜　藕汁　川贝　柿饼炭　白绵　纸灰

咳  ***************************
张（51岁）　咳呛未缓。
黄耆　北沙参　川贝　巴杏　麦冬　扁豆　浮石　猪肤
姚（21岁）　素体阴亏，更兼暑热侵肺，咳呛痛痒，无处不病，治法不易。
桑白皮　鲜地骨皮　北沙参　淮山药　莲心　燕窝　猪肤
复诊：原方加制黑芝麻（三钱），北五味（一钱），益智（二钱），同黑芝麻（一两）炒好，须拣去五味、益智。
周（48岁）　口中津液乾枯，当于液中求之。
猪肤（一两）　柿霜（一钱）　龟版胶（一钱）　燕窝（一钱）
沈（17岁）　饮食如常，而脉象少生动之气，虽咳嗽未久，亦当为未雨绸缪之计。
枇杷叶　淡菜　料豆皮　巴杏　川贝　桑白皮　玉竹
转丸方：脉神未旺者，以精气未充故也。
淡菜　川贝　鰁胶　连须　龟胶　豆皮　黄鳝　怀山药　湘莲　茯苓　菟饼　玉竹　麦冬　落花生　为末，龟胶烊化，和入猪脊髓（四两），拌入和丸。
陈（38岁）　清晨痰咯不利。
六君去茯苓，加浮石、杏仁、淡菜。
张　脉数而寸尤甚，口乾燥，便溏泄，手、足太阴皆病。先宜调和二脏。
猪肤　十大功劳　莲肉　扁豆　麦冬　天冬　北沙参　怀山药　芡实　糯稻根须
欧阳（28岁，扬州）　痰之起伏，根乎火之升降，治法即从此推详。
淡菜（四钱，漂）　生蛤壳（五钱，打小块）　茯苓（三钱，块）　海浮石（一钱）　橘红（一钱）　杞子炭（二钱）　韭根（三钱）　紫石英（五钱）　沉香汁（三分，磨汁）　元武头（三钱，炙）
又：加猪尾骨（一两）　秋石、青蒿根（三钱），煎汤去油净。

咽乾  ***************************
羊　咽中干痛，以意治之。
蛤壳（一两）　花粉（一钱五分）　竹捲心（七叶）　三味煎汤去渣，取汤泡旗枪茶叶一撮，橄榄（三个）捣烂，莲心（七个），如茶饮。
朱（17岁）　咽痛腹痛，是上下交征，治法因不易。
川贝　人中白　煨栗子　生蕲艾　水飞青黛　柿霜　楂炭　茯苓
复诊丸方：猪脐肉（四两，洗）　蕲艾（三钱）　脐带（一条，漂）　煨栗子（三两）　小茴香（三钱，炒）　均煮烂，焙乾磨末，炒楂炭（二两）　炒菟饼（一两）　炒黑防风（二钱）　真藕粉和丸。
又丸方：天花粉（一两）　柿饼炭（二两）　蛤粉（五钱）　濂珠（三钱，研）　青黛（五钱，研）　人中白（七钱，漂淡）　仍用藕粉浆泛丸。
廉（37岁）　咳由阴伤，且吐涎沫颇多，咽中乾燥，势所必然耳。
猪肤一两，刮净去油，入山药一两，煎汤听用。燕窝一钱五分煎烂收膏，后入猪肤汁再收。人中白七钱，秋石三钱，用少许和入猪肤燕窝膏内，代盐服。

阴亏  ***************************
汪　证入三阴，有寒无热，肌肉瞤动，仿救逆法。
桂枝　石决　茯神　南枣　炙草　小麦　姜
盛　真阴素亏，故所见之证，多在三阴。
熟地　淡菜　枣仁　辰砂拌麦冬　石决　川斛　茯神　北小麦
又丸方：料豆皮　淡菜　茯神　石决明　熟地　天冬　枣仁　龟版　阿胶烊化和丸，外用人中白、濂珠、青黛、灯心辰砂，加嘉定花粉，和蜜水泛为丸。
韩　下易矢气，不纳也。宜益肾而归于肺。
丸方：熟地　菟饼　鹿角胶　杞炭　远志　怀山药　补骨脂　萸肉　杜仲　五味　枣仁　紫衣胡桃　麦粉浆丸。
顾　先天不足，恐成虚损。
丸方：熟地　鹿脑　虎胫骨　菟饼　萸肉　河车　鹿茸　杞子炭　杜仲　怀山药　牛骨髓　羊骨髓　猪脊髓
张　肝肾之阴不足，滋填固摄是议。
熟地　杞子　牡蛎　枣仁　五味　菟丝　天冬　柏仁
又丸方：从煎方中加入霞天胶、麦冬、阿胶、山药浆丸。
某　大小便不禁，主肾气不摄纳，填补下焦为急务。
熟地　鹿角霜　补骨脂　北五味　益智仁　坎炁　菟丝　杜仲　桑螵蛸
徐　摄肾气入下焦。
坎炁　浮石　桑螵蛸　荷叶蒂　黄茧子　益智　蛤壳
复诊：从中下同治。
熟地　海浮石　桑螵蛸　荷叶蒂　蚕蛾　坎炁　生蛤壳　霞天胶
范　元阳元阴久已弗充，滋补使之渐长。
炒熟地　杞子炭　羊脊髓　当归　青盐陈皮　麦冬　杜仲　苁蓉　巴戟　鹿角霜
沈（太仓）　腰痛在夜子后，是由督阳不升，其治在肾。
熟地　鹿角胶　菟丝子　杜仲　核桃　鹿角霜　补骨脂　柏子仁　羊腰子
徐　脉小弱，阳浮易动，从督脉上升，心中震荡，惊惕不宁，治以填镇固摄。
熟地　牡蛎　龙齿　枣仁　紫石英　淮麦　龟版　石决　飞金　柏仁　辰砂　茯神　盐水炒黄柏
程　先天禀赋不足，右腰胁颇痛，左脊骨忽高起，大有损象，急宜治之。
熟地　杜仲　菟丝　川斛　河车　茯苓　羊左背脊骨
某　元气弱不振，心动神移，宜大补气血。
熟地　杞子　辰砂　茯苓　菟丝　龟版　柏子仁　人参　杜仲　枣仁　淮麦　沙苑　南枣　龙骨　牡蛎　紫石英　飞金箔

中暑  ***************************
陆　暑热侵肺，心中颇热。
竹捲心　芦根　连翘　花粉　藕汁　北沙参　加菩提珠根
转方：下体午后热，肝气亦为之动。
鲜荷梗　新绛　藕汁　苏梗汁　丝瓜络　木通　路路通
又：用泻白法。
桑皮　地骨皮　燕窝　川贝　白蜜　枇杷叶

疟  ***************************
袁　三疟未止，用三甲煎。
首乌　龟背甲　于术　橘红　茯苓　鳖甲　穿山甲　青皮　半夏
顾（46岁）　寒热连绵，已及一载。（门人蒋星墀诊）
冬术　豆卷　茯苓　炙草　桂木　橘饼　姜　枣
松批：所用极中要害，但立方尚未能入虎穴而得虎子。故增数味以探之。
原方去炙草，加地龙、鹿角霜、穿山甲。
秦（27岁）　间日疟至渴饮，是暑疟。
荷叶边　连翘　桔梗　白通草　竹捲心　蒌根　枳壳
朱　疟久但热不寒，此谓瘅疟。用槟鳖散治之。
槟榔汁　乌梅　生麦芽　鳖甲　橘核　茯苓块
转方：鳖甲　牡蛎　香橼　青皮汁　当归　首乌　麦芽
湿比于阴，疟入于阴，其发间日，其为气深，其道远。比于阴者，比产于水，不能引而上之，出于高表，焉能制此伏邪，发于机先者乎？故尊方虽极深研，未能洞中窍会者，此也。姑拟一方，以察病机之所向。
青蒿（一钱）　大豆卷（二钱）　茯苓（二钱）　地龙（一钱，炙）　釜下土（三钱）　鲜荷梗（三钱）　猪苓（一钱）　蝉衣（三分）　蚕蛾（一个）　蜜蜂（二个）　桑螵蛸壳（一钱）　此亦搜络之法。
缪（22岁）　寒热一日数发，因虚而致。
当归　炙草　穀芽　苡米　大麦仁　黄鳝　砂仁　陈皮
李　脉小而数，但热不寒，汗多渴饮，与竹叶石膏汤加桂枝。
竹叶　生石膏　麦冬　知母　半夏　炙草　桂枝
韩　病在少阳阳明。
大豆卷　麦芽　杏仁　川贝　神麴　枇杷叶　葛根　通草
周（73岁）　寒热后，下身皆浮肿，便溏溲数。
生于术　猪苓　赤苓　桂枝　泽泻　大腹绒
四大人（苏织造）　疟久不止，又复下痢，偶食即如厕，是邪既下陷，又复穀气下流肝肾，非轻证也。宜大剂升阳固摄。
人参（五钱）　制附子（七分）　炙甘草（五分）　肉果（一钱，煨）　补骨脂（一钱，炒）　鹿茸（一钱五分）　炮姜炭（七分）　炒于术（三钱）　木香（一钱）　赤石脂（一两）　煎汤代水。
复诊：诸证已稍减，煎方去赤石脂、加釜盖木一两。生穀芽一两，煎汤代水，一剂大减。

痢  ***************************
徐　久痢不痊。
理中丸　白术　炮姜　党参　砂仁　炙草　木香　二神丸　原方和匀服。
朱　痢已二十日，晚服清灵丸，暑湿之邪亦已荡涤，宜扶脾胃正气，勿使下陷为稳。
焦术　炒丹皮　厚朴　蕲艾叶　茯苓　炒芍　炙草　楂炭　煨木香
高（71岁）　痢经二载，里急后重。（门人顾祖庚诊）
白术　广皮　白芍　炙草　秦皮　荷叶　楂炭　红曲
松另给方：黄鳝　红曲。
尤（9岁）　未便腹痛，既便腹痛，则无往而非痛矣。推原其故，全在营气之伤，当应脾阴中求之。
砂仁　白芍　扁豆　鸡内金　大麦粉浆丸。楂炭　炙草　红曲　黄鳝
蒋（19岁）　身热泄泻，肛门胀痛，湿归下焦。
葛根　茯苓　神麴　蝉壳　桔梗　豆卷　苡米　荷梗
刘（17岁）　大便溏薄，小便黄赤而短，午后发，口渴咳嗽，伏暑为病。据述只有此子，闻之凛然。
大豆卷　荷梗　枳壳　菩提珠根　竹捲心　桔梗　通草
金　痢，痛甚下坠，色微白。
柴胡（四分）　生白术（一钱五分）　白芍（一钱五分）　薤白（三钱，另煎冲入）　枳实（一钱，炒）　厚朴（一钱五分）　炙草（三分）
转方：痢频数，微见红，里急后重。
生白术（一钱五分）　厚朴（一钱五分）　荷蒂（二个）　木香汁（三分，磨冲）　升麻（七分）　楂炭（三钱）　赤苓（三钱）　服二剂，痢大减。
今岁上半年，燥金司天，燥与热同气。下半年，少阴在泉，令火酷甚。虽湿少热多，究属土运，热气未能畅达。经曰：火郁发之。不发恐其已陷而愈下愈深也。治此证，以寒热湿中为主，时医一见此证，以白头翁汤为套方，不问属何经络，殊为背谬者哉。
桐县　下痢，一昼夜一百馀次，不能食。
柴胡（四分）　羌活（三分）　川芎（四分）　枳壳（一钱）　加生穀芽（一两）　前胡（三分）　独活（三分）　桔梗（四分）　厚朴（一钱）
复诊：柴胡（三分）　生白术（一钱）　白芍（一钱）　黄芩（八分）　炒山楂（一钱）　枳实（一钱）　厚朴（一钱五分）　炙草（三分）　秦皮（一钱，炒）
又：煨葛根（一钱）　生白术（一钱五分）　白芍（一钱）　木香（三分，磨）　蕲艾炭（五分）　升麻（五分）　厚朴（一钱）　炙草（三分）　楂炭（三钱）　荷蒂（二个）　釜盖木（五钱）　茯苓（三钱）　生穀芽（五钱）
又：肛门热，舌尖微红。原方加炒黄芩（八分）。
又：舌红甚，暑邪由内外达。用葛根黄连黄芩汤加味。照前方再加炒黄连三分，黄芩减一分，不用釜盖木。
又：舌尖渐淡，舌微干，伤阴也。
白芍（一钱五分）　炙草（五分）　阿胶（一钱，蛤粉炒）　丹皮（一钱）　黄蜡（五钱）　荷蒂（二个）　加藕节炭（三钱）
又：熟地（三钱）　白芍（一钱五分，炒）　炙草（五分）　山药（三钱）　阿胶（一钱五分，蛤粉炒）　黄蜡（三钱）　乌梅（一个）　穀芽（三钱）　荷蒂（三个，泡汤煎药）
张（女）　余至时，门人周蕴石在坐，出所治张方，以下痢不止，手足厥逆，用附子理中，合茱萸、大枣、白芍，服后神气略定，痢稍缓。余谓此方极中病机，可仍服之，俟明日再议。孰知服后病忽增重，下痢日夜不止，面赤戴阳，神昏谵语，诸恶毕集。余制此方与之，服后痢乃止，辰粥四盂，神气宁静，脉亦循经，大是奇事。
人参（五分）　桂枝木（六分）　炙草（四分）　青花龙骨（四钱）　附子（四分，泡）　制于术（一钱）　炮姜炭（六分）　左牡蛎（七分）　加大枣（二枚）　赤石脂（五钱）　糯米（三钱，绢包）　朱砂（一块，五六钱重，红绢包悬胎煮煎汤代水）
录张女病原方案：下痢不止，面赤戴阳，神昏谵语，循衣摸床，撮空理线，左脉中部短促而急，恐其下痢亡阴，神魂飞越，岌岌乎有难返之势矣。今议进救逆法，加参、附、术以收拾飞越之虚阳，以桃花汤固摄下焦。拦截去路，急存耗散之阴精，少厥同治。断鳌正极，在此一战，以冀挽回于万一，此亦不得已之极思耳。

风热  ***************************
徐（12岁）　肺气膹郁，即是致病之由。发时耳目俱作痒，又合之大便之坚燥，已晓然矣。
石决明　杷叶　桑叶　大蚌壳　猪肺连管入石膏煮。
朱（29岁）　牙龈血出，又鼻衄，抵暮热而无汗。
麻黄　杏仁　石膏　生草　半夏　橘红　桂枝
吴　寒热已微，似病渐愈，但据证则指头寒，脉微欲绝，神气倦怠。仲圣所谓少阴病也。危机已兆，恐地水火风，猝来莫御，将若之何？姑拟一方。
淡附子（三钱）　葱白（三寸）　乾姜（二分）　紫石英（八钱）　茯神（三钱）　淮麦（三钱）　熟地（四钱）　麦冬（二钱）　泡汤煎药。俟汤泡转黄，即用煎成药汁再冲入热童便大半酒杯，猪胆汁一小匙。
转方：服药后两手已温，脉微已现，阴分转阳，属吉兆。但胃腑未通，津液未复，邪热劫阴，正赖调理，危然后安，谈何容易。今姑拟益阴通腑方。
川郁金（三分）　生香附汁（四分）　沉香汁（三分）　枳实汁（四分）　玫瑰花露磨熟地（四两）　麦冬（二钱）　泡汤和入四磨汁内饮之。
颜（62岁）　寒去而热未去，究竟温邪犹存，滋药与邪相比黏而难脱。姑缓之，使肺得清化之权，何如？
枇杷叶（三钱）　生蛤壳（五钱）　杏仁（一钱，去皮尖）　白浮石（一钱）　冬桑叶（一钱）　蝉蜕（四分）　川贝（一钱五分）　加纹银一块
郑（洞庭）　内有郁热在络，留鼻之左边，交额中。触外风则内风亦动，故在外凛凛恶风，而皮肤以内却热也。病机冗杂，治法不易。
生地（三钱）　炒黄柏（七分）　防风（七分）　淡芩（七分）　玉竹（一钱五分）　龟版（三钱，刮白）　盐水炒知母（一钱）　黄耆（一钱五分）　桑叶（一钱）　淡菜（三钱，漂）　鲜地骨皮（二钱）　黄甘菊炭（一钱，去蒂）　炒丹皮（八分）　生左牡蛎（三钱）　夏枯草花（一钱五分）
张　鼻塞有涕，天气晴和则愈。
紫菀　麦冬　蝉蜕　花粉　细辛　羊脑和丸

木乘土  ***************************
孙（55岁）　食入脘胀呕恶，大半夏汤加味。
半夏　党参　白蜜　吴萸　姜汁　附子
徐（20岁）　胸闷，呕吐嗳气。
枣仁　石决明　砂仁壳　益智仁　茯神　龙齿　生香附　红豆蔻
宋（34岁）　痛在中脘，中脘乃阴阳交界，浊气不降。（门人蒋星墀诊）
冬术　茯苓　炙草　陈皮　吴萸　丁香　楂肉　香附　砂仁
松批：此仲圣进退黄连之所作也。
夏　腹硬不痛，其痛在脘，食谷则痛。
黄鳝（炒松）　鸡内金　楂炭　苍耳子　香橼　砂仁　红曲　茯苓
王　肝脉滞而涩，是肝气郁，郁则风不宣畅，焉能发鸣？当借金以开之。
蛤壳　蝉衣（上半截）　鲫鱼胆　桔梗　枇杷叶　浮石
转方：金不发声，再为之鼓动其气。
麦冬　蝉蜕　荷蒂　桔梗　坎炁　熟地
计　肝邪因饮挟气上逆，必助金以制之。
蛤壳　鲫鱼胆　浮石　蝉衣　纹银　枇杷叶
复诊：原方加牡蛎、蒌霜，去蛤壳。
又：再从肝胃治。
旋覆花　代赭石　半夏　茯苓　枇杷叶　蒌霜
又：川贝母　地骨皮　蒌霜　杏仁　桑白皮　茯苓　枇杷叶
又：熟地　茯苓　半夏　紫石英　当归　炙草　橘红　沉香汁
又：食噎不下，再思一法治之。
旋覆花（一钱）　鸡谷袋（一个，泥涂煨）　白蜜（三钱）　代赭石（三钱）　蟾蜍喉管（一个，泥涂煨）　蜜蜂（三个）
赵　素有胃寒，今食不能下，用建中法。
桂枝　炙草　公丁香　当归　南枣　煨姜　智仁　红曲　橘饼皮
转方：胸中未开。
半夏　冬虫夏草　乌药汁　落花生　橘红　大茴香　沉香汁　锅巴
严　天道左升而右降，人身一小天地，亦左升而右降。故肝之位在左，其气常行于右。今营分大伤，络脉不营，是以动作而皆痛。治先调营为主。
鲜荷梗　旋覆花　南花粉　新绛　丝瓜络　藕　莲子肉　茯苓
缪　食入未能运化。
焦术　菟饼　陈皮　香橼　大枣　砂仁
杨　肝木犯胃。
神麴　枳实　砂仁　钩钩　陈皮　鸡内金　木香　木瓜
沉（55岁）　气阻食不下，则噎而呕。从肝胃不调治。
旋覆花　半夏　陈香橼　沉香汁　代赭石　茯苓　橘红
转方：加熟地、茅山苍术，米泔水浸刮净皮，饭上蒸。
张　胁胀之甚，则呕不纳穀，胃受肝收戕，不更衣者七八日。肝邪不得泄，寒邪碍胃。辛燥不受，治法最难。
人参（五分）　柏子仁（二钱）　苏梗汁（三分，人乳磨）　松子仁（二钱）　加纹银　新绛（一钱五分）　楂肉（二钱）　橘子络（七分）　橘红（五分）
转方：大便既行，腑气已通，不食仍如故，而昨夜安眠达旦，胀满渐平，较前为安适。
原方去松柏仁，加鲜稻头（四钱）　荷叶梗（三四寸）
顾　午前食饭不噎，午后食粥反噎，是午前以阳动而得运，午后阴渐盛而得合象也。立方宜从此著想。
冬虫夏草（一钱，炒香）　鸡肠（一条）　白蜜（三钱）　牛酥（三钱）　沉香汁（三分，磨冲。石磨铁心，烧红投药中）
蒋（41岁）　右腹仍痛且胀。
当归　杞炭　吴萸　桂枝　小茴香　白芍　细辛　橘核　木通　韭根须
童（67岁）　进食不能安穀，是噎膈之象。据述呕痰废食，初不知膈深之如是也。古来成方，用之绝不见效，姑以意为之。
白蜜（三钱）　蜜蜂（二个，研）　桑虫（二条，研）　戌腹粮（二钱，漂洗）　鸡谷袋（一钱，研泥涂炙）
刘（38岁）　身腹俱痛，兼之呕恶。
生益智（一钱）　新会（一钱）　厚朴（一钱）　藿香（五分）　半夏（一钱五分）　姜（一钱）
陶　食后即噫，意欲大便，中弱不升。
东洋参　豆蔻　淡苁蓉　菟饼　砂仁　大麦粉浆丸
钱　温中之剂，最合病情。
东洋参　炮姜　半夏　益智仁　于术　炙草　茯苓　白蜜
丸方：熟地　炙草　菟饼　于术　肉桂　鹿角胶　当归　杞子　杜仲　苁蓉　羊内肾　青盐　为净末，羊内肾同鹿角胶捣丸。
郝（32岁）　诊脉小弱，时吐蛔。风入胃，七日而生虫。脾胃得温则伏，气塞则上出而呕。用药以辛酸为主，苦味为辅。杀虫之品，又次之。
于术　淡姜　乌梅　淡附子　金铃子　甘草　蜀漆　白芍　当归　加使君熟末调入。
左　肝肾之阳俱不足，故食后鲜运，议进双补方。
丸方：制于术　黄牛肉粉　萸肉　肉果　补骨脂　车前子　菟饼　巴戟肉　怀山药　砂仁　广木香　五味子　广皮　麦粉和丸。

肝风  ***************************
杨　风阳鼓动，以静镇之。
丸方：熟地　石决明　木瓜　料豆皮　茯神　紫石英　阿胶　左牡蛎　甘菊　血馀　枣仁（炒）　麦冬　将阿胶烊化，和入藕粉，煮浆为丸。
程　风阳鼓动，右手足筋脉抽引。治宜养营熄风。
熟地黄　黄甘菊　牛筋　木瓜　归身　桑枝　石决明　杞子炭　鹿筋　杜仲　首乌
某　筋脉抽掣，风阳鼓动。
熟地　牡蛎　杜仲　黄菊　远志　鹿筋　鸭血桑枝　首乌　石决明　杞炭　丹皮　辰砂　茯神　半夏
申（50岁）　所谓麻木眩晕者，全是肝虚之症。即胸闷一节，亦属正虚邪扰。刮痧从肺稍泄，与正无裨，恐其因开泄而骤致气升厥，不可为其所惑。
石决明　郁金　细生地　龙齿　淮麦　橘红　川石斛　辰茯神　阿胶　川贝　黄菊　钩钩
蒋　气似浮，故脉不得沉而降，气亦随之。
制首乌　鹿头骨　黄甘菊　黄耆　白芍药
炒防风　益智仁　炙草　石决明　沉香汁
王　两足筋脉时攻痛。攻之甚，头且晕。
炒熟地　阿胶　鸭血炙桑枝　黄甘菊　川石斛　石决明　鸭血炙猪蹄筋　杜仲　木瓜
复诊：加生左牡蛎、龟版。
张　病发神昏，宜用镇静之方。
生地　石决　龙齿　川斛　沉香汁　牡蛎　淮麦　茯神　柏子仁
祝（崇明）　据述平素以筋脉牵引为舒畅，惟轻则适。肝之性曲直，喜条达也。过重则抽掣太甚，下之海底必微湿，湿少则稍安，多则周身不适，如有物为之遮蔽。又若抠进，必口中大气为之一嘘，方为之廓然，此风阳之鼓动，燥火升腾也。其在经曰神，在天为风，在地为木，在体为筋，在脏为肝，在变动为握。握，搐搦也。火盛水衰，风随火动，所谓火空则发也。海底之湿，肝火之盛，子盗母气也。昨小便失溺不禁，厥逆随至，危机已著。今搐搦不已，苟非大剂滋培镇摄，暴脱可虞。今据理立方，以审察病机之所向。
炒枯熟地（七钱）　生左牡蛎（一两六钱）　麦冬（三钱）　川石斛（三钱）　沉香汁（三分）　加纹银（二两）　炒黑枣仁（三钱）　大条人参（一钱五分）　九孔石决明（一两）　北五味（七分）　辰茯神（三钱）
复诊：神气渐安，即从前方损益。
原方加天冬（一钱五分）　阿胶（一钱，研调）　濂珠末（五分）
又：心中如云雾遮蔽，全是气火挟痰。
加风米饮汤。又用远志、柏仁霜、水飞辰砂、猪心血丸，服一钱五分，煎药送下。
福大人　左右两关洪而有力，右关属胃，胃火有馀，则上侵肺部，左关属肝，肝火有馀，则上注心中。丹溪气有馀便是火，则益阴清火，是治心火之大法。方用金匮麦冬汤加减。
熟地（三钱）　麦冬（二钱）　黑枣仁（二钱）　茯神（二钱）　黑壳建莲（二钱五分）　南花粉（一钱五分）　炙草（三分）
倪（40岁）　风消之证。
竹捲心　淮麦　芦根　炙草　南枣　牡蛎
程　肝虚，火易上升为患。
石决　石斛　茯神　鲜莲子　麦冬　杜仲　北沙参　淮山药　猪脊髓
复诊：脉象带数，咳甚则肺气阻抑，便溏则胃阳不宣，土金俱病。宜以神农上品之药治之。方与中宫有裨。
黄鳝　怀山药　砂仁　燕窝　大麦仁　锅巴　玉竹
丸方：炒黄鳝　怀山药　建莲肉　苡米仁　芡实　扁豆　茯苓　白芍　穀芽　砂仁　为净末。燕窝三两，煮烂和入，猪肤膏六两和丸。每服四钱。
王（22岁）　胸痞心嘈。
淮麦　南枣　炙草　龙骨　沉香汁　茯神　枣仁
翁　瘰疬，是肝胆火上炎为患。
淡菜　元参　牡蛎　川贝　四味为末，夏枯草煎汤成膏为丸。
顾　风阳鼓动，脉显其形。
丸方：熟地　龙骨　黄明胶　河车　茯神　鰁胶　首乌　辰砂　枣仁　牡蛎　石决　菟饼　杜仲　羊腰子　羊尾
周（34岁）　耳听稍窒于用，以耳鸣为之蔽也。据证或因乎外邪，但以鸣而断，在阳浮而动，不能不责之于阴亏。治以滋填为主。
熟地　石决明　黄甘菊　丹皮　磁石　牛膝
复诊：眩晕内热。
熟地　料豆皮　牡蛎　石决　菊花　钩钩　枣仁　辰砂　茯苓
王（35岁）　肝肾之气升则不得卧，两足无力，下焦宜填宜固。
熟地　枣仁　龙齿　柏仁　麦冬　牛筋　鰁胶　茯神
严　诊脉肝火有馀，肾水不足以致，反并于阳明而益旺，右关之火，所由来也。治宜壮阴和阳。
熟地　天冬　鰁胶　山药　霞天胶　橘红　生地　麦冬　淡菜　莲心　为净末，用鳖一个煎胶，去渣代蜜和丸。
丁（女）　火易浮动，非上升即下降，疼痛不已，最难治疗。
燕窝　淡菜　川贝　黄明胶　蜗牛　人中白　濂珠　土贝　刺蝟皮　龟版　天花粉煮浆和丸。
孙（51岁）　真阳易于上升，即从阳引之亦不能降，桂七味等剂，姑置之。
熟地　茯神　枣仁　泽泻　萸肉　怀山药　龙齿　牡蛎　丹皮　琥珀　藕粉和丸。

瘕  ***************************
俞　瘕据其右，以误服柴胡致动肝邪，冲突为患。以柔制刚，使渐即平和为稳。
淡菜　蛤壳　牡蛎　地慄　海蛇　楂炭
范（59岁）　腹中有瘕，经来攻痛，大便溏泄。
白术　菟丝　大茴　小茴　葫芦巴　韭根须
邹（22岁）　风块未消，右肋时痛。
旋覆花　新绛　杷叶　荆芥　青葱　香附　当归
邱（33岁）　脐旁结瘕连及少腹。（门人朱应阶诊）
熟地　归身　炙草　杞子炭　紫石英　沉香汁　橘核　楂炭
松批：极类脏结，以此方借治，颇合机宜。
高　胸痞且胀，用小陷胸法。
栝蒌仁　枳实　半夏　川连　杏仁
孙　物有不可化者，有化则俱化者。历治勿效，可化乎，不可化乎！当从其难化处参之。
苍术（一钱，米泔浸）　枸杞子（二钱）　紫石英（七钱）　沉香汁（三分）　熟地（三钱，三味同炒）　地慄（三个）　海䖳（五钱）
顾　呕逆，有瘕上攻，肝病也。呕时喜冷饮，口中乾，眩晕，因风挟火上行，肝火之变动处，此以前之所无。
当归（一钱五分）　龙骨（三钱，打碎）　吴茱萸（三分，泡淡）　金铃子肉（一钱五分，炒）　白芍（一钱五分，炒）　桂枝（七分）　细辛（三分）　小茴香（一钱，炒黑）　杞炭（三钱）　沉香（四分，磨冲）　乌药（一钱）　肉桂（三分，去皮）　木通（一钱）
吴（35岁）　调和肝胃治。
白术　香橼皮　青皮　广皮　地慄　鸡内金　瓦楞子　半曲　砂仁　穀芽

臌  ***************************
李　肾阳衰微，水聚成胀。真武汤主之，天真丹亦主之。
生于术　茯苓　淡附子　白芍　乾姜　晨服天真丹二钱。
严　腹中微膨。
生白术　砂仁　厚朴　木香　神麴　木瓜　茯苓　苡米仁
杨　腹胀不减。
柴胡　枳实　白芍　炙草　薤白　煎送小温中丸二钱
张（52岁）　督阳不升，肝络不通，以致气阻渐胀。治当以崇本为主。
济生肾气丸全料，加入毛鹿角二两，炒小茴香一两。
僧　单腹胀有瘕作痛，脉小无力。
禹馀粮丸每服一钱五分。
谭（51岁）　（门人顾祖瘐诊）
旋覆花　阿胶　滑石　通草　冬瓜子　枇杷叶　猪苓　茯苓　杏仁　大腹皮
松批：加之力太重，气并于下，上遂不足矣。宜从降中寓纳，用宋时本草方。
蛤壳　猪苓　茯苓　泽泻
朱（21岁，海门）　为胀为硬，全是虚气所为。今姑用一方探之。
熟地　当归　炙草　杞炭　砂仁　杜仲　菟丝饼　沉香汁
僧　气虚皮肤易于暴肿。用养营法调之。
熟地　黄耆　党参　白术　炙草　陈皮　当归　白芍
顾（51岁）　腹肿足冷，气冲咳嗽。
济生肾气丸。

湿  ***************************
徐天柱（德清榜眼）　真阳衰弱，不能运行周身，湿阻经络，气分凝滞。头至腰背侧及两肩，皆阳气流行之地，一有所阻，为痿弱，为痹痛，诸病百出矣。治斯证，固在温补，而温燥太过，又虑其化热。湿热甚则风生燥，湿气之流弊不至此不止，宜以建中助阳补心为主帅，驱湿通络为裨将，清热熄风为游骑，合而行之，步伐整齐，方可奏功矣。
生于术（四两，晒）　首乌（四两，蒸晒）　丹参（一两，猪心血拌，炒黑）　苍术（二两，米泔水浸，刮去皮毛，蒸）　柏仁霜（五钱）　黑芝麻（四两，蒸）　当归（二两，炒）　益智仁（一两，盐水炒）　沉香（五钱，不经火）　毛鹿角（二两，去毛酥炙）　枣仁（二两，炒）　远志（五钱）　龙骨（一两，煅研）　菟丝子（二两）　补骨脂（二两，炮炒）　桑螵蛸（二两，炙）　蛤蚧（一两，去目足，酥炙）　白蒺藜（一两，去刺炒）　杜仲（三两）　潼沙苑（二两，炒）　萆薢（一两，晒）　五加皮（一两五钱）　仙灵脾（一两五钱，羊脂炙）　白麻骨（一两）　石南叶（一两五钱，炙）　黄甘菊（二两，去蒂）　金毛狗脊（一两五钱，去毛，炙）　桑叶（二两，晒）　荷叶（二两）　茯苓（二两，晒）　莲须（二两，焙）　为净末，羊肉外肾煮烂，加炒黑大小茴香（二两），捣丸。
唐　寒湿为灾，游行痹病，郁久化风，三气成痛，以宣通为主。
桑叶　萆薢　海桐皮　白麻骨　料豆皮　芝麻　木瓜　茯神木　川通草　苡米仁
杨　病因湿热侵入阴分，用仲圣治温邪入少阴法。宣通气机。
阿胶　泽泻　茯苓　猪苓　牡蛎　蛤壳
匡　寒热起自旧年十一月，足胫浮肿，湿热凝滞不化。
大豆卷　白术　萆薢　桐皮　木瓜　茯神　独活　地龙　菩提珠根
俞　饮邪盘踞，姑进红豆丸。
红豆蔻　母丁香　胡椒　砂仁　四味和丸，大枣一个去核，纳入丸药一粒，饭上蒸，细嚼。
方（42岁）　据述溲少足浮肿，则下焦湿聚不泄显然。舌色微白转绛，恐蕴蒸化热。莫若从下焦宣泄，以察病机。
桂木　于术　大腹绒　猪苓　茯苓　泽泻　白麻骨
复诊：原方加茅鹿角、菟丝子。
田（25岁）　舌绛而光，又甚薄。小便黄赤，虑其阴之涸也。又生疮，是湿邪之外达。
熟地　豆卷　当归　炙草　鳖甲　鹿角霜
潘（38岁）　咳每遇寒热而发，背部畏冷，口腻苔浊。（门人蒋星墀诊）
桂枝　茯苓　细辛　生姜　冬术　炙草　陈皮　大枣
松批：湿将化热。
陶　病之初，伤于瓜果。脾胃之阳，为寒所郁，而治法以阴柔之品进，郁者愈郁，而不得宣畅，以为和平。以致食少而胃困，腹痛而痹窒，中焦之阳益惫矣。治宜以芳香辛通之品，破其所阻，使脾阳得运，胃气升腾，病自愈矣。
于术　炙草　益智　煨姜　桂枝　南枣　加锅巴
复诊：辛甘二味与脏气不合，甘味尤甚，姑去之。
于术　菟饼　砂仁　陈皮　鹿角霜　当归
计　寒湿为灾，上乘脾土。
于术　菟丝　大茴　补骨脂　附子　茯苓　鹿角霜　雄鸡小肠
李（40岁）　腰痛便泄。（门人顾祖瘐诊）
鹿角霜　益智　茯神　炙草　杜仲　于术　龙骨　远志　细辛　菟丝
松批：用细辛通彻上下，方极灵活。
薛　湿化痰，将成大病。
熟地　陈香橼　茯苓　黑芝麻　地龙　苍术　半夏　桑叶　泽泻
谢　囊肿足浮，溲少脉沉。
洋参　于术　茯苓　炙草　陈皮　半夏　禹馀粮丸每日一钱五分。
陈　湿阻络脉，为麻木，气血不行，痿痹所作。与宣通法。
生于术（一钱）　当归（一钱五分）　杞炭（三钱）　鹿筋（四钱）　杜仲（三钱）　东洋参（一钱）　黄耆（一钱五分）　仙灵（三钱）　附子（七分）　山甲（二分）　虎胫骨（三钱）　石楠叶（二钱）　白蒺藜（一钱五分）　桂枝（七分）　加鸭血（炙）　桑枝（五钱）　宣木瓜（一钱，煎汤代水）　煎去渣，研调麝香一釐。
徐（29岁）　咳嗽，舌根黄。（门人谢士安诊）
枇杷叶　桑白皮　杏仁　桔梗　川贝　白通草
松批：虽云心肾不交，实则湿阻中焦故也。
陈（46岁）　两足行动，未能轻便。
于术　当归　鹿筋　仙灵脾　附子　杜仲　金毛狗脊　东洋参　杞子　牛筋　虎胫骨　萆薢　石楠叶　马闸　肉苁蓉　巴戟　鸭血炙桑枝
刘（35岁，洞庭）　据证右半身时麻木，诊脉两手俱弦滑，是湿邪之留著处，麻木之所由来也。但治湿不可过燥，燥则伤阴，非所以利湿也。仿黑地黄丸治法。
熟地　当归　续断　半夏　橘红　鸭血炙丝瓜络　苍术　黑芝麻　山药藤　桑沥
李　脉来弦滑，手足麻木。
萆薢　薏米　当归　木瓜　赤苓　通草
刘（洞庭）　右脉之滑较甚于左，酒湿动之也。
熟地　苍术（二味同炒存性）　杞炭　紫石英　当归　淡菜　川贝　白解药　桑沥　半夏　鸭血炙丝瓜络
复诊：阳气易动多升，当用介类以潜阳。
熟地（三钱）　苍术（一钱，二味同炒黑存性）　龟版（三钱）　石决明（七钱）　生牡蛎（四钱）　大蚌壳（五钱）　杞子炭（三钱）　当归（一钱五分）　川贝（五钱五分）　黑芝麻（三钱）　白蒺藜（一钱五分）　磁石（三钱）　鸭血炙丝　瓜络（三钱）　桑沥（半杯）
周（42岁）　两手脉伏而不扬，气机之滞也。宜助中宣达。
人参　炙草　当归　升麻　于术　茯苓　橘红　柴胡
复：前日偶伤于风，昨已愈矣。须从肝脾调治。
人参　茯神　远志　归身　砂仁　于术　枣仁　炙草　木香　桂元
王（海州）　真阳素虚，湿邪易干，食后停积，遂至不化。下焦水不通行，虽不至胀，肿满有诸。治宜温补宣通，痹著方。
生于术　生菟丝　茯苓　萆薢　杞子　肉桂　毛鹿角　淡附子　小茴　补骨脂　麻骨　木瓜　五加皮　独活　细辛　薏米仁
复诊：海滨多寒，热之不热，是无火也。
生于术（二钱）　生菟丝（三钱）　制半夏（一钱五分）　补骨脂（一钱，泡炒）　肉桂（三分，去皮）　毛鹿角（一钱五分，去毛）　淡附子（五分）　茯苓（二钱）　萆薢（一钱）　鹿筋（三钱，漂）　独活（四分）　北细辛（一分）　虎胫骨（二钱，炙）　石楠叶（一钱）　巴戟（一钱五分）　木瓜（一钱）　五加皮（一钱五分）　蕲艾炭（一钱）　杞炭（二钱）
宋　痛在右肋，转而之左。又从左扰中间，有时作水声者，此必饮邪为患。姑立一法试之。
熟地（三钱）　苍术（一钱，蒸，二味米泔水浸，同炒存性）　淡菜（四钱）　川贝（一钱五分）
俞（46岁）　肠风发时都在秋分前后，此以天气下降，阳随之而下陷也。治以升阳为主。
党参（二钱）　炒黑鹿角霜（二钱）　醋炒附子（七分）　炒黑川芎（五分）　黄耆（二钱）　炙甘草（五分）　炒黑防风根（六分）　大豆卷（二钱，炒）
又丸方：党参（二两，切片，焙）　炙草（五钱）　醋炒黑附子（七钱）　炒川芎（五钱）　黄耆（二两，炙）　炒鹿角霜（二两）　炒防风根（六钱）　大豆卷（二两，炒）　为净末，蒸饼和丸，每服四钱，开水送下。
王　峻补精血，即是筋骨强健之本。
药酒方：熟地　杞子　牛膝　木瓜　虎胫骨　千年健　牛筋　当归　苁蓉　附子　五加皮　山药藤　鹿筋　桂圆　杜仲　甘菊　冬桑叶　羊尾骨　续断　木香　豨莶　檀香　沉香　白蔻仁　白蒺藜　用火酒三斤，浸七日，入蜜半斤，陈酒十七斤。
吴　于补中寓祛湿和血之法。
猪脊髓（一两）　鲍鱼（四钱，洗）　地龙（一条，炙）

肠风  ***************************
陈（51岁）　肠风头痛，手足时冷。（门人顾祖庚诊）
生地　石决明　白芍　黄耆　阿胶　女贞　料豆皮　黄甘菊　炙草　西洋参　旱莲　鸭血　藕粉煮浆和丸。
松批：加桑寄生一味，用黄耆煎汤炙，再用鸭血拌炙存性，则灵动矣。
颜　大便坚涩　营血不足。
桑叶　杏仁　白蜜　黑芝麻　牛酥　橘红
徐（41岁）　肠风下血粪，肛门气坠作痛。（门人吴绍葵诊）
熟地　白芍　牡蛎　阿胶　炙草　乌梅　木瓜　荆芥炭
松另给方：补中益气汤加蜗牛、鳖头、白芍。
又给丸方：熟地　山药　茯苓　鰁膏　大鳖头（一个，杀之勿去血，煎烂）　白芍　丹皮　泽泻　炒鸭血　夏枯草花（六两）　煎膏，去渣，代蜜丸。
徐　毒发在大腿肛门之间，疡科谓之脏毒。历久勿痊。姑用轻补重託之法，以冀其收功，亦甚难事也。
紫花地丁（晒）　刺蝟皮　生地　当归　穿山甲靥　忍冬花（焙）　黄明胶　料豆皮　黄耆　象皮　蜗牛　仙鹤草　黄明胶　烊化为丸。

疝  ***************************
钱　诊脉小弱　素有肝气，疝证时发。宜从下焦治。
熟地　沙苑　菟饼　柏子仁　楂核　羊腰子　杜仲　杞子　小茴　橘核　金铃子　淮山药
方（海州）　茎中挛，交子后亦举，真阳不充，治宜温中下二焦。
熟地　补骨脂　于术　菟饼　砂仁　茴香　鹿角霜　巴戟肉
转方：所谓挛在茎中者已缓，胸中尚不开爽。
炒熟地　补骨脂　胡芦巴　巴戟肉　杞子炭　小茴香　菟丝饼　公丁香
沈（22岁）　疝症。少腹疼，肾子偏大，厥阴受寒。
白扁豆　大腹皮　荔枝核　茯苓　小茴香　橘核　木香　木瓜

浊  ***************************
蒋　精气不固。
熟地　莲须　金樱子肉　杜仲　湘莲　鰁胶
又丸方：熟地　金樱子　建莲　莲须　沙苑　鰁膏　芡实　菟丝　猪脊髓和丸。
李　咳未止，浊证亦未愈。
熟地　莲须　白螺蛳壳　枇杷叶　桑螵蛸　鰁胶　蛤壳麦冬　巴杏
吴　浊证发而瘀不利，涩应通用，进导赤法。
生地　白荷花露　生草梢　赤苓　料豆皮　竹心　莲子心　小木通　白茯苓
复诊：熟地　莲须　赤白茯苓　菟丝子　鰁胶　草梢　小木通　黑壳建莲
又：昨夜寒热大而汗泄，邪已达矣。再为之固下以摄阴。鰁胶　菟丝　巴杏　莲须　川贝　茯苓　木通
又：气不摄精。
鹿角霜　鰁胶　莲须　赤白茯苓　黄耆　菟丝　川贝　麦冬
又：仍用前方增损。
鹿角霜　鰁胶　菟丝子　北沙参　莲须　黄耆　桑螵蛸　赤白茯苓　麦冬
又：原方加砂仁、半夏曲。
缪　精气滑泄，小便时淋闭，精窍尿窍俱失常度。治宜通塞并用。
熟地　莲须　茯苓　金樱子　白荷花露　鰁胶　猪苓　泽泻　生芡实
此方加入怀山药、建莲、鹿角霜、猪脊髓蒸熟捣丸。
又：煎方：东洋参　阿胶　猪苓　茯苓　柴胡　滑石　泽泻　麦冬
朱　浊证未痊。
熟地　鸭肝　藕汁　麦冬　玉竹　淮山药　料豆皮　湘莲
许（25岁）　浊证起于正月，涓涓不绝，肾关开而精气大耗，筋脉无以濡养矣。填补固摄，势不容缓矣。现在咳嗽虽属风邪，但诊右寸大而不敛，非木火旺令所宜，不可视为小恙而忽诸。
熟地　金樱子　白莲须　菟丝子　白荷花露　鰁胶　芡实　潼沙苑　湘莲
袁（26岁，无锡）　浊淋已二载有馀，面黑是肾亏之象，兼之内热，亦理之所宜。固下一法，是所要图。
熟地　鰁胶　金樱子　莲须　黄柏　龟版
复诊：熟地　龟版　牛筋　金樱子　龙骨　芡实　东洋参　黄柏　杜仲　鰁胶　牡蛎
倪（40岁）　浊症未解。
生地　牡蛎　川连　杞子　麦冬　五味　猪脊髓　桑螵蛸
转方：加北沙参。
张　降精之后，继之以血，通涩两难，宜从精血两调为稳。
鰁胶（三钱，炒）　乌贼（二钱，炙）　猪脊筋（一两）　盐水制益智（三分，勿研）　藕汁（半杯）
复诊：浊之降也不自知，已非肾藏志之本体矣。当使之知，以证肾气之上交。
炒鰁胶　海螵蛸　荷蒂　藕汁　猪脊髓　桑螵蛸　益智
又丸方：炒黑鰁胶（四两，蛤粉炒）　海螵蛸（一两五钱）　炒荷蒂（一两）　茯苓（五钱）　炙桑螵蛸（一两）　益智仁（三钱，炒）　远志炭（五钱）　白莲须（一两，炒）　猪脊髓为丸
蒋　湿热流注下焦，浊症屡发，通塞并用方。
生地　炒鰁胶　猪脊髓　盐水炒黄柏　木通　螺蛳壳　荷花露　莲肉
吴　面色不华，营分不足。
丸方：熟地　杞子　河车　天冬　金樱子　霞天胶　淡菜　菟饼　鰁胶　麦冬　白莲须　沙苑　牡蛎　龙骨　鹿筋　牛筋　杜仲　芡实　为净末，猪脊髓四两，蒸捣丸。
周（37岁）　素嗜酒，湿热下注，致浊症。
生地　木通　川斛　茯苓　猪苓　泽泻　草梢　淡竹叶
某　脉小而急，月事先期，色紫黑，营热证也。
熟地（六两，水制炒，附乌鸡丸）　丹皮（二两，炒）　真阿胶（三两，蛤粉炒）　当归（三两，去头尾，炒）　细生地（四两，炒）　人中白（一两二钱）　料豆皮（四两，焙）　白芍（三两，炒）　杜仲（四两，生晒）　湘莲（四两，去心焙）　白薇（一两，焙）　女贞实（四两，去粗皮蒸九次）　为净末，用乌骨雄难一只，缚杀之。干捋毛，去肠留肝。先用鳖甲八两，青蒿子六两，鲜地骨皮六两，旱莲草四两，煎浓汤煮鸡，加入童便二碗，牛乳二碗，醋一碗，俟鸡烂，取起与药末同捣，焙燥磨末，骨亦磨末。另炙拌入取原鸡汁，加入白花益母草膏丸服。每服三四钱，开水送下。
彭　左关颇涩，是肝血不足之象。
熟地　猪脊髓　白莲须　猪腰子　鰁胶　龙骨　潼沙苑　荷叶

奇经  ***************************
赵　经阻不行，肚腹连腰颇痛，从奇脉治。
熟地　杞炭　沙苑　丹皮　香附　楂炭　当归　杜仲　白薇　丹参　麦芽　桑椹　白花益母草煎膏丸。
某　气不宣通为胀，厥阴为阴之尽，得中见之化，郁而暴升，或纵或横，变态百出，极难治也。姑拟数味，候鲍、周两君同商。
鲜荷梗（中段透出水面，四钱）　川芎（五分，两味雨水先煎）　香附（七分，磨冲）　生白芍（一钱五分）　金铃子肉（一钱）　橘核（三钱，炒）　芍、铃、橘三味，用井水煎，迟下。
转方：下焦虚证已著，但有难名之疾。总因厥阴之症，为风为火，最善变也。方不可执，立方俱从左关之弦处参悟。其状少腹两边胀痛，阴户中掣抽疼，一剂愈。
金铃子肉（一钱）　橘核（一钱五分，炒）　杜仲（二钱五分）　猪腰子（一只，先煎去油）　川芎（五分）　香附（一钱五分）　杞子（三钱，藕汁浸捣，冲大半杯，俟药煎好，合净，与药汁同煎一沸）　青蒿根汁（一钱，浸木瓜，捣烂，取汁小半杯冲入。）
又：肝病之痛未已，而适逢经至，色淡而少，斯知痛加甚之故，营气虚也。当有以培之。燥热非伤阴不可也。
服药后痛缓，渐聚入脐下少腹矣。
熟地（四钱）　丹皮（一钱五分，炒）　茯苓（一钱，块）　生白芍（二钱）　萸肉（二钱）　泽泻（一钱五分）　怀山药（二钱）　炒当归（二钱，炒）　杞子（二钱，藕汁浸捣，炒）　橘饼酒（半酒杯，橘饼一两，投入煎，冲）
又：昨日之方，原欲其散走络，而痛之势分。今则专走大络，而气且上冲，势且为合矣。当迎其合处治之。但体既虚，络无血以养。当用法以充之为妥。
熟地（八钱）　炙草（五分）　杞子汁（半杯，藕汁浸捣冲）　当归（二钱，炒）　紫石英（一两）　血馀炭（一钱二分，研细，加入杞子汁内）
又：昨日气聚上冲，不惟冲脉之逆，而由两肋而升，肝亦觉冲为患矣。所喜者其势聚而不散，从其聚处击之，而使之并，竟归入脐中而刺痛不休矣。其故总因血虚而不能滋养肝冲，当脐即肝冲聚会之处也。精血空乏，宜抚不宜剿，使其日积月盛，府库充盈，无乘虚窃发之患矣。脐中痛一剂愈。
熟地（一两）　炙草（五分）　辰砂茯神（三钱）　杞子汁（藕汁浸，捣冲）　当归（一钱，炒）　枣仁（三钱）　紫石英（一两）　猪肤肉（一块，用坎炁一条，木瓜八分煎汤，瓦上炙乾，先去油净。）
吴　奇经河津空乏，以致厥阴经脉不司约束，发为阴挺。治宜养阴清热，渐复其故。凡一切消克等味，宜戒勿进。
生地（四钱）　盐水炒黄柏（一钱）　白薇（一钱）　刮白龟腹版（三钱）　盐水炒知母（一钱）　丹皮炭（一钱五分）　淡菜（三钱，漂）　漂鲍鱼（三钱）　盐水煮石决（七钱）
转方：从原方加入蜗牛（二个）　白螺丝壳（二钱）　夏枯草花（二钱）
丸方：生地（四两，浸捣）　黄柏（一两，盐水炒黑）　生牡蛎（一两）　淡菜（三两，切片，焙）　龟腹版（二两，刮白，生研）　知母（一两，盐水炒黑）　生蛤粉（一两）　鲍鱼（二两，切片，焙）　土贝（一两五钱，去心）　丹皮（一两五钱，炒）　蜗牛（七钱，生研）　白螺蛳壳（一两五钱）　地慄（一两五钱）　夏枯草花（一两五钱，焙）　鳖头（一两，煅）　为净末，藕粉煮浆丸，每服四钱。
方（25岁，平湖）　病在产后，既患阴挺，又复患痔。总属气血太虚所致。
熟地（四钱）　盐水炒黄柏（一钱）　鳖头（一个）　桑叶（三钱）　龟版（三钱，炙）　盐水炒知母（一钱）　蜗牛（二个）　芝麻（一钱）　人乳（一酒杯，冲入）
俞（20岁，太仓）　咳嗽气逆，周身浮肿，小便不利。（门人吴绍揆诊）
桑叶　苏子　紫菀　杏仁　茯苓　陈皮　桔梗　莱菔子
松批：浮肿而喘，无汗。此风水象也。
麻黄　桂枝　杏仁　甘草　白术
服二剂而竟愈。
转方：白术　炙草　乾姜　半夏　五味子　桂枝　茯苓　杏仁　细辛
温（平望）　产后气血已虚，亟为补救，犹恐不及，乃以毒药攻克，譬犹贼寇跳梁，劫掠一空，急图恢复，谈何容易。此时伤之最重者，尤在冲任，次及于肝。盖冲任在人身为十二经之海，犹制府也。肝，犹郡县也。议先从此著力，以观其应否。大便坚涩不爽，一则肾司二便，一则大肠津枯，一则肺不能通调水道。强使之下，其可得乎。
生白芍（三钱）　人乳（一酒杯）　生左牡蛎（七钱）　海䖳（一两）　炙草（八分）　阿胶（二钱，溶入）
转方：泄泻未已，瘕亦未消。
原方去海䖳，加淡菜（三钱）　楂肉（三钱）　怀山药（一两）
孙（讳树本。四川新绛县。奶奶丸方）　发之生，根乎血。其脱也，因乎风。痒起白屑，即风之动，发则火炽，火炽则血燥，故发脱也。治宜益阴，兼清肝火以熄风。
熟地（四两，炒）　血馀膏（三两）　料豆皮（二两，焙）　牛酥（三两）　制首乌（四两，料豆蒸晒）　生地（二两，炒）　阿胶（二两）　丹皮（二两，炒）　兔肝（一具，煮捣）　黄甘菊炭（三两）　桑叶（二两）　黑芝麻（四两，熟）　石决明（三两，盐水煮）　天冬（二两，焙）　乌饭子（二两，焙）　女贞子（四两）　炒鸭血（四两）　湘莲（二两，去心焙）　杜仲（二两，焙）　夏枯草花（二两，焙，用旱莲草汁拌晒）　加生牡蛎（二两）　为净末，乌饭子十斤，南枣四两，煎膏，和入阿胶、牛酥为丸。
附：三馀纪效

中风  ***************************
华　风阳上旋，眩晕鼻塞，口乾言謇，防其类中。
生地　石决　钩藤　麦冬　远志炭　稆豆皮　石斛　菊花　茯神　雪羹汤代水。
杨（44岁）　四肢麻痹，脉象软弱。总由营亏，血不养筋，恐属类中根萌，殊可虑也。至于脘中痛，则疏肝理胃为先。
蒺藜　木瓜　茯苓　郁金汁　鳝血炒桑枝　香附　橘红　归身　薏仁
沈（61岁）　脾不摄涎，老年恐有类中之虑，与六君子加味，宜缓图之。
六君子加上耆　五味　益智仁
诸（70岁）　麻木不仁，眩晕脉弦。风阳上旋，防其类中。
熟地　蒺藜　牛膝　橘红　沉香汁　石决　天麻　茯神　柏仁　鸭血炒桑枝
陈（55岁）　眩晕，手足不仁。防其类中。
首乌　虎胫骨　归身　茯苓　桑枝　石决　牛膝　杞子　杜仲
朱（55岁）　掉眩麻木，防其类中。
生地　石决　川斛　牛膝　天麻　首乌　白芍　钩钩　沉香
张　肝肾阴亏，风动上旋，左目失明，不得寐，汗易泄，下部乏力，防其类中。
炒生地　茯神　柏仁　石决　淮麦　制洋参　枣仁　麦冬　川斛　南枣
毕（55岁）　胆虚中正无权，疑惧交至，脉弦为减。风阳易动，防其类中。
熟地　石决　茯神　远志　阿胶　鸡子黄　枣仁　柏仁
陈（35岁）　风痹痛已经五载。类中门求之。
熟地　五加皮　木瓜　萆薢　山药藤　当归　虎骨　姜黄　牛膝　桑枝
张（84岁）　肢痿振掉，腰脊痠楚，痱风难治。
熟地　苁蓉　牛膝　川斛　桑枝　杜仲　巴戟　虎骨　广皮
郭　悸动健忘，汗易泄，手振少寐，症由烦劳过度，心血渐衰，类中可虑。宜防患于未萌。
党参　黄耆　当归　麦冬　紫石英　枣仁　茯神　柏仁　五味　淮麦　南枣　另服天王补心丹。
华（65岁）　体丰肝郁，脾湿生痰阻络，机窍不利，不饥少纳，语言謇涩，此属痱中之根。
霞天曲　茯神　生香附　黑山栀　竹茹　菖蒲　远志　胆星　橘红
又　脉左弦右滑、痰火生风，故左额胀痛。仍以和阳熄风，化痰去湿。
石决　天麻　半夏　茯苓　竹沥　钩钧　黄菊　柏仁　益智　姜汁
汤（44岁）　痱风不易复原，小便馀沥，固摄奚疑。
熟地　川斛　茯苓　远志　巴戟　麦门冬　萸肉　苁蓉　菟丝子　五味　杜仲　桑寄生
朱（60岁）　骤然咽痛，舌本强，苔黄，头摇手振。由阴亏肝风挟痰，上凌清窍，中厥根萌。先以咸苦和阴，再商治本。
羚羊角　元参　茯神　橘红　钩钩　鲜生地　石决　川斛　竺黄　雪羹汤煎。
朱　壮盛年岁，舌本强，言謇眩晕。素多痰浊阻络，太阴厥阴主治。
异功散加半夏　天麻　竹沥　石决　远志肉　姜汁
又：言謇舌强久矣。渐至腰楚足痠，左股无力，转侧不舒，脉形小弱，右微数。此肝脾肾三阴并亏，日萌痱中之机。当究其本为要。
人参　生地　远志　杜仲　苁蓉干　天冬　麦冬　菖蒲　巴戟　竹沥　姜汁
杨（31岁）　痿躄四月有馀，脉濡小涩，语言不利，痱风之象。腹痛，大便或溏或结。姑从中治，宗《内经》独取阳明之义。
上耆　茯苓　牛膝　陈皮　砂仁　桑枝　白术　木瓜　虎骨　当归　白芍
又：痿躄不减，脉仍微细。前议三阴亏损，痱中最难取效。
熟地　苁蓉　当归　木瓜　牛膝　砂仁　虎骨　巴戟　杞子　陈皮　桑枝
陈　痱风有年，秋分节，风阳复动，面色赤而目左顾，汗易泄，舌色绛，时形搐搦振掉。总属水亏，木失滋涵，变端有不可测者。幸脾胃尚佳，冀其资生之药饵草木，非所恃也。拟方商正。
人参　麦冬　五味　枣仁　燕窝粥　石决　川斛　茯神　柏仁　雪羹汤代水。
陈　陡然寒慓齘齿，逾时康复，此亦痱风变幻。考《金匮》云：心中虚，恶寒不足者。与此适符。仲景用侯氏黑散填塞空窍之法，然用古而不必泥于古也。当祖其意而通之。
人参　牡蛎　石决明　枣仁　五味　茯神　龙齿　紫石英　麦冬　矾澄流水煎。
邹（54岁）　手足麻木，已经一载。丹溪云：麻属虚，木是痰。类中可虑。
熟地　当归　桂枝　杜仲　桑寄生　虎骨　杞子　牛膝　竹沥　姜汁
李　水亏于下，阳浮于上，舌本强，言謇头痛，厥阳化风挟痰，类中之象。脘痞不舒，兼理气分。
熟地　远志　石决　牛膝　胆星　天麻　苁蓉　菖蒲　川斛　钩钩　竺黄　沉香
蒋（58岁）　偏枯在右，下部无力。须培血中之气。
首乌　黑芝麻　归身　川斛　牛筋　黄耆　石决明　牛膝　杜仲
冯（47岁）　跌仆伤损，尻髀股膝痛楚，舌黄泄泻，由肝肾衰惫，足三阴同病也。痱风难治。
萆薢　木瓜　茯苓　砂仁　焦术　虎骨　泽泻　鳝血炒桑枝
华（42岁）　偏枯在左，宗丹溪养血以通经络之痹。
熟地　归身　杞子　桂枝　广皮　虎骨　牛膝　木瓜　桑枝　竹沥　姜汁
朱（54岁）　咳血已止，足痿乏力，舌本渐硬。此痱中根萌，未能速功。
熟地　茯苓　寄生　麦冬　木瓜　虎骨　牛膝　川斛　扁豆　还少丹
何（95岁）　下虚上实，眩晕耳鸣，足软乏力，皆类中根萌。近复肝络失畅，郁勃宜慎。
苁蓉　石决　杞子　川金　柏仁　归身　川斛　牛膝　钩钩　另服磁石六味丸四两。
朱　据述寒慄则厥，厥后善哭，针于脘中乃苏。此浊痰上凌心位，心邪有馀，故笑也。古人都以龙雷定论，即以石顽法治之。
附子（另煎冲）　龙骨　胆星　郁金　川连　远志　茯神（朱砂拌）　川贝
又：昨进降浊阴，通灵窍，奠定神明等法。心中仍恶寒不定。再仿仲景侯氏黑散。
桂枝　细辛　防风　龙骨　当归　乾姜　远志　甘菊　牡蛎　炙草

肝风  ***************************
邓（38岁）　昔贤云：口眼常动，故风生，风摇则血液衰耗，无以营筋，故筋脉拘急，有歪僻之象。
桂枝　丹皮　石决明　桑叶　当归　川斛　甘菊　黑芝麻
华　耳鼻常静，故风息；口眼常动，故风生。昔贤论之详矣。骤然歪斜，动则生变也。考诸《易》象有足征焉。风行地上曰观，观者，目之义也，上动而下静。山下有雷曰颐，颐者，口之义也，下动而上静。见端若此，治法可悟矣。
制首乌　九孔石决　川斛　天麻　甘菊　料豆皮　钩钩　桑叶
殷（47岁）　阴虚生内热，肝气化风变幻。
细生地　茯神　归身　沉香汁　石决明　枣仁　白芍　郁金
荣（56岁）　阴亏肝郁，化风化火，耳鸣，舌乾起刺，不得寐，胁胀，见象一斑。脉弦、沉滞带数。议体用两顾。
细生地　白芍　茯神　金铃子　石决明　上沉香　枣仁　郁金　雪羹汤代水。
王　云士夫人素来经漏损阴，水不涵木，化火化风，头痛偏左，瘕聚瘰疬，见象一斑。入秋燥气加临，咳痰气臭，娇脏日虚，薄暮音渐不扬，心中有空洞若谷，胃纳不旺，大便燥结，皆液亏火燥所致。前议西昌法极是，吾意参以育阴和阳，化痰息风，不致肺痿为幸。
细生地　麦冬　橘红　石决明　川贝　北沙参　阿胶　茯苓　蛤壳　雪羹汤代煎。
朱　脉弦不寐，心中嘈杂。总由肝阳亢逆，化风内动。议以静药和阳之治。
生地　柏仁　白芍　川斛　淮麦　牡蛎　茯神　钩钩　枣仁　南枣
朱　交春节肝火未平，膝肿麻木，总由水亏不能涵养。当以乙癸同治法。
生地　茯苓　黄菊　丹皮　川斛　虎骨　牛膝　杞子　石决　陈皮
钱　神魂失守，梦寐间心阳驰逐，时或眩晕汗泄，总由阴亏阳浮。议与潜阳摄神方。
牡蛎　石决　朱茯神　枣仁　柏子仁　川斛　丹参　龙齿　料豆皮
华　素患肝风，入春阳升体痛身热，非外感也。议和阳熄风治之。
生地　石决明　钩钩　茯苓　木瓜　川斛　料豆皮　丹皮　枣仁　山药藤
陈　阴亏于下，阳亢于上，古人总以静药和阳益阴。宗乙癸同源之治。
六味加石决　白芍　川斛　青盐
周　阴虚火升咽燥，筋脉抽引，眩晕悸动，大便不爽，总由水亏木火少藏，游行变幻莫制，非易治也。宜与滋养。
大生地　石决　知母　鸡子清　苓块　龟胶　川斛　麦冬　人中白
蒋　肝风鼓动，口眼歪斜。
上耆　麦冬　当归　青蒿　新会　甘草　茯神　白芍　骨皮　功劳叶
赵　风阳鼓动，口眼歪斜。
石决明　蒺藜　川斛　归身　羚羊角　钩钩　天麻　丹皮　白芍　另用黄耆（五钱）　桂枝（三钱）　陈酒煎浓汁，以故布揩拭定处（患侧）。
迟　眩晕跌仆，心悸蠕动，筋脉抽掣，肝风振荡。与养阴熄风。
生地　茯神　枣仁　石决明　淮麦　阿胶　柏仁　川斛　钩钩　南枣
毕　肝风入络作胀。
细生地　丝瓜络　沉香汁　首乌　石决明　阿胶　木瓜　料豆皮　钩钩
又：胀在肤，大便不爽。与泄厥阴。
韭根须　金铃子　楂炭　醋青皮　沉香　两头尖　延胡　麦芽　厚朴
华　肝气郁勃化风，眩晕嘈杂，䐜满不寐。宜养肝之体，理肝之用。
细生地　石决明　茯神　郁金　砂仁　料豆皮　川斛　白芍　香附
华　高年阴液向衰，素患痔痛，春夏之交，风阳上冒，陡发经脉抽胀，几至晕厥。身热面赤，汗出淋漓，逾时爽然若失。脉弦数，舌苔黄厚尖紫，初用养阴熄风，和络平胃，时作时止，几无措手矣。用羚羊角、夏枯草、丝瓜络、钩钩浓煎雪羹汤冲服，总未全瘳。转用方诸水冲入，日进几碗，热渐平而苔浊黄厚不退，食粽又剧。再与枳壳、建曲、麦芽、橘白、郁金，和胃宽中，得大便，又得小安。脉渐和，苔色减，然仍寐不安，筋仍掣，黎明汗泄。用黑枣仁四钱、炒木瓜七分，冲雪羹汤，日进二三碗。如是调理计及匝月，诸恙始有愈机。
廉（63岁）　向衰年岁，肝气挟湿，化风头晕，耳失其聪，食后少运，脉濡而弱，际此湿土司令，当扶中为法，熄风佐之。
党参　霞天曲　茯苓　黄菊　杞子　于术　炒白芍　陈皮　石决　砂仁
徐　发则悸动巅胀，意不乐而抑郁不舒，明是厥阳化风，盘旋鼓荡。宜以静药和阳，兼调气机以畅其郁。
石决　茯神　柏仁　白蒺藜（鸡子黄拌炒）　沉香汁　牡蛎　香附　生地　料豆皮
孙　操劳郁勃，木乘土位为胀，脉形窒滞，大便不爽，皆是咎征。
川朴　半夏　大腹皮　茯苓　沉香汁　枳实皮（麦炒）　陈皮　砂仁　神麴　鸡内金　小温中丸二两。
又：胀势稍松，仍以疏肝之郁，泄腑之滞。
生香附　川朴　青皮　海金砂　枳实　神麴　大腹皮　赤苓　鸡内金　沉香　仍服小温中丸。
又：连进疏肝泄腑，腹笥大宽。下坠，阴囊，足跗浮肿，恶寒。行动则气逆咳嗽。再为暖下泄浊。
生于术　苓皮　杏仁　川朴　鸡内金　淡附子　泽泻　椒目　萆薢　另服大针砂丸，空心下。
杨　风阳扰络，悸动气逆频厥，胸胁痛且胀，疏补两难，熄风缓肝是议。
白蒺藜　柏仁　新绛　白芍　沉香汁　石决明　川金　牡蛎　淮麦　南枣
马　噎气不舒，肢麻高歌，化风欲厥。
陈胆星　沉香汁　钩钩　菖蒲　元参　石决明　苏梗　郁金　橘红
廉　此湿土司令，当扶中为法，熄风佐之。
党参　霞天曲　茯苓　黄菊　杞子　于术　炒白芍　陈皮　石决　砂仁
唐　头风痛偏左，兼咳寒热。与泄风和阳。
钩钩　羚羊角　夏枯草　蔓荆子　杏仁　石决　丹皮　菊花　桑叶
袁　营亏络虚，气滞痛经，瘕聚脘胁作胀，风动振掉，眩晕发厥，皆见端也。宜熄风和阳，调奇经。
阿胶　石决　当归　四制香附　茯神　白芍　柏仁　乌贼骨
邹　下虚上实，过在足少阴厥阴。
熟地　当归　茯苓　龟版　决明　萸肉　杞子　川斛　磁石　菊花

肝火  ***************************
糜　耳鸣头眩，左为甚，发作有时，每值嗔怒则剧，肝火有诸。宗咸苦治法。消息病机。
生牡蛎　夏枯草　羚羊角　细生地　元参　金石斛
王　曲直作酸，肝胆之咎征。
左金汤。
周　头风痛而耳聋，咽痛，肝阳升逆，化火游行，症经五旬。法宜滋降。
生地　石决　丹皮　夏枯草　黄菊　羚羊角　川斛　赤芍　元参

眩晕  ***************************
诸　眩晕鼻衄，腰楚膝痠。
六味丸加杜仲　牛膝　猪腰
尤　肝郁不舒，化风作眩。
钩钩　金斛　石决　新会　茯苓　丹皮　赤芍　香附
过　阴亏阳越，郁勃化风，眩晕耳鸣，继以鼻渊。宜清滋熄风。
细生地　川郁金汁　石决　黑栀　丹皮　夏枯草　香附　赤芍
赵　奇脉暗伤，阳浮作眩。
熟地　牡蛎　石决　白芍　陈皮　沙苑　杜仲　川斛　茯苓　砂仁
柏　阴精少奉，阳光易亢，眩晕口乾。治宜滋养。
三才汤加麦冬　川斛　石决明
胡　厥阳眩晕跌仆，下部渐肿，腰楚带下，八脉暗损，风阳鼓动使然。
石决　钩钩　生白芍　茯苓　泽泻　天麻　黄菊　郁金　牡蛎
诸　眩晕，痰黏恶心。宜熄风安胃方。
天麻　橘红　茯苓　竹茹　钩钩　半夏　白芍　藿梗
秦　肝郁化风，眩晕善悲，不得寐。宗长沙脏躁法，熄风和阳主之。
甘麦大枣汤加　石决明　茯神　川斛　柏仁　郁金　沉香汁
尤　风痰眩晕，甚则呕逆。
温胆汤去甘草，加酒芩　天麻　钩钩　石决

癫痫  ***************************
沉　癫痫频发，从厥少治。
羚羊　菖蒲　丹皮　郁金汁　石决　远志　连翘　桑叶
又：丹溪云：痫厥根于龙雷。潜阳介类为宜。
羚羊　牡蛎　连翘　元参　石菖蒲　石决　龟版　丹皮　远志　郁金汁
过　痰火上蒙，防其痫厥。
天王补心丹（四两）　白金丸（二两）　和匀开水下四钱。
曹　风阳骤起，时或瘲为厥。恐成痫疾。
羚羊　石决　胆星　茯神　石菖蒲　钩钩　郁金　橘红　丹参
朱　疑惧健忘，乏力胆虚，中正之官失职。仿天王补心丹。
生地　麦冬　枣仁　丹参　远志　南枣　当归　麦冬　柏仁　茯神　淮麦
华　风阳未熄，巅顶痛仍不休，脉弦为减，长沙之旨也。下虚上实，素嗜酒，舌苔滑腻，挟湿生痰，今厥暂止，发亦甚易。预防之道，须推介类静药和阳，佐以扶正利痰，冀其应桴。
人参　茯神　熟地　川斛　远志　牡蛎　龟版　阿胶　生白芍　雪羹汤煎。
又：前议滋填潜降，治其本也。考之古训，癫痫病发于阴，情志内伤，痰气阻遏，机窍郁勃阳升，此致病之由也。诊脉弦大而迟，舌苔浊腻，胃少纳穀，见象一斑。上午稍得清朗，下午善欠多寐，头风未熄，复厥奈何？拟方备商。
六君子加石决　竺黄　远志　钩钩（一两，煎汤代水）　另服白金丸。

痰火  ***************************
朱　痰火袭入心包，神明矇昧，或笑或哭，病起有年，不易调治。
胆星（研调）　朱茯神　枣仁（猪心血拌炒）　石决明　川连（水炒）　远志肉　柏仁　九节菖蒲
马　风痰矇昧，妄语欲厥。
竹沥　胆星　半夏　石决明　丹参　姜汁　川连　郁金　钩钩　九节菖蒲　另服竹沥达痰丸（二两）　白金丸（二两），橘红汤下。
朱　经云：邪有馀则笑不休。病经年馀，兼从痰火门求之。
丹参　胆星　郁金　茯神　橘红　元参　川连　山栀　远志　竹茹　细叶菖蒲　天王补心丹（四两），空心，开水下四钱。
某　嗔郁，痰蒙多言，或笑或哭，经停五月。宜化痰畅肝。
香附　丹参　郁金　川连　当归　泽兰　胆星　菖蒲　远志
钱　痰气结于会厌。
苏梗汁　桔梗　半夏　麦冬　橄榄汁　元参　橘红　杏仁　雪羹汤代水。
毕　烦劳阳升挟痰，神蒙不寐，寐易惊惕。宜镇肝摄神，交合坎离。
洋参　元参　朱茯神　川连　石决　生地　麦冬　远志肉　胆星　枣仁（猪心血炒）　菖蒲　金箔
程　前议熄风化痰，晕厥频发，发时微笑，瘲目赤，此心肝两经之火，挟痰瀰漫，正气渐亏，恐变端叵测，不可不预为之备。参以扶正，冀稍应桴。
人参　胆星　郁金　石决　细叶菖蒲　茯神　竺黄　橘红　钩钩　雪羹汤代水。
顾　经云：神有馀则笑。惊骇，痰袭心包，此致病之由也。延久消瘦，神呆少寐，水火失交。治从坎离。
洋参　茯神　胆星　麦冬　菖蒲　生地　远志　竺黄　丹参　枣仁（猪心血拌炒）　天王补心丹　白金丸
又：症象稍减，然当壮盛年岁，春夏之脉濡细，形神消瘦，殊为可虑。仍前法参以扶正，体用两调。
人参　朱茯神　远志炭　胆星　天竺黄　生地　枣仁（猪心血炒）　丹参　郁金
顾　补剂颇适，所兼脉象细弱，难期骤复也。
人参　茯神　丹参　石决明　远志　生地　枣仁　龙齿　竺黄　淮小麦
周　前以滋养熄风，利痰宣窍见效。当补摄缓调，冀其康复。
党参　黄耆　枣仁　归身炭　淮麦　熟地　茯神　远志　石决明　南枣
又：风痰因惊入络，屡经狂乱。今当春升司令，水不涵木，眩晕脘闷。议养阴熄风。
生地　茯神　远志　生洋参　橘红　菖蒲　石决　川斛　郁金　玫瑰露　钩钩　天王补心丹，白金丸，和匀另服。
刘　体丰中虚，湿胜生痰，肝胆郁勃化火，挟痰交结，神蒙狂乱，或笑或哭，中厥之渐。未能速功。
洋参　茯苓　石决明　川连　胆星　远志　枣仁（猪心血炒）　琥珀　丹参　雪羹汤代水煎。天王补心丹，白金丸，和匀服。

汗  ***************************
周　自汗经久不愈，胃纳减少。宗玉屏风加味。
玉屏风散加茯神　枣仁　牡蛎　砂仁　柏仁　麦冬　川斛
顾　劳倦乏力，晨起自汗。宗东垣法。
黄耆　党参　茯苓　地骨皮　白术　麦冬　甘草　柏仁　浮小麦
汤　内热盗汗，口不渴。仿柏子仁丸。
柏仁　冬术　茯神　骨皮　浮麦　麦冬　牡蛎　川斛　白芍
杜　汗稍敛，多梦纷纭。
炒生地　茯神　龙骨　柏仁　五味　生耆　枣仁　牡蛎　杜仲　红枣
朱　烦劳则汗易泄，阳升少寐，无非心肾不交，填阴潜阳，一定章程。
炒枯熟地　茯神　枣仁　牡蛎　淮麦　龟血版　川斛　远志　五味　南枣
孙　肾失封藏，阳加于阴，谓之汗。
六味丸加牡蛎　麦冬　白芍　杜仲　川斛　建莲　以上六味丸去丹皮泽泻。

不寐  ***************************
华　魄气盛，魂不归，肝不得寐。
泻白散加淮麦　红枣
朱　脉软弱，不寐目涩。责在营不足。
贞元饮加杞子　茯神　柏子仁　黄菊　远志　枣仁
凌　阳不交阴，寤不成寐，嘈杂悸动。与育阴潜阳。
熟地　阿胶　远志　枣仁　淮麦　茯神　紫石英　鸡子黄　柏子仁　南枣
朱　不寐滑泄，心肾失交而不运，口甜不渴，脾虚挟湿之象。大便或溏或结，滋燥不宜偏胜。仿妙香法，兼以丸药调之。
益智仁　茯神　山药　远志　湘莲　龙骨　茯苓　菟丝　芡实　木香
又：将交夏至，一阴初萌，最宜交合心肾，固摄阴阳为要。而脾失乾健，滋腻缓投。仍佐丸剂调之。
人参　茯神　菟丝　龙骨　黄柏（盐水炒）　益智　远志　五味　牡蛎　木香
朱　肝肾下虚，神魂失守，悸动少寐，多梦纷纭，耳鸣嘈杂，气或升逆，自肝而出也。症自春升至此，此水火失交，恐多变幻。
熟地　鸡子清　远志肉　沉香汁　牡蛎　龙齿　阿胶　茯神　紫石英
谢　口甜不寐，仿温胆法。
半夏　橘红　金石斛　藿梗　竹茹　黑山栀　蒌皮

消渴  ***************************
胡（29岁）　善食而瘦，经文谓之食㑊，大便溏薄，热在胸膈，汗多不解，议从胃热脾寒著想。
连理汤。
张（28岁）　消渴一年，金水同治。
固本丸加五味　石斛　天精草
计（33岁）　肾气不摄，易成下消。
生地　菟丝　桑螵蛸　天冬　杜仲　萸肉　五味　补骨脂　川斛　湘莲
王　肾水先亏，心火内炽，渴饮溲多，有消渴之虑。
大生地　五味　茯神　天精草　天冬　麦冬　川斛　山药
又：渴稍止，而大便艰涩，滋养无疑。
生地　五味　白蜜　川斛　知母　熟地　麦冬　天冬　茯神　天精草
陈（34岁）　消渴几及半载，龙雷灼金，阴液日涸，最为重候。姑拟王太仆法，所谓壮水之主，以制阳光。
八仙长寿丸加知母　天精草
陈　今年火运，少阳司天，消渴一年，形神渐瘦，溲多腻浊。此阴精少奉，少亏阳亢，亢则害也。大便燥，脉涩。壮水之主，保本之道也。
知柏八味丸加麦冬　嘉定花粉

肺痿  ***************************
冯　口乾咳呛，脉虚数，恐延为肺痿。拟用清金宁肺。
麦冬　炙草　川贝　玉竹　北参　桔梗　鸡子清　枇杷叶
朱　经曰：热在上焦者，因咳为肺痿。已经一载，咳必咽乾而痛，是虚火灼金，故音渐嘶矣。大便溏薄，宜滋不碍脾。
北参　川贝　扁豆　秋石　甘草　麦冬　桔梗　山药　鸡子清
朱　咳吐涎沫，半载不愈。肺痿之渐。
半夏　茯苓　甜杏　浮石　竹茹　麦冬　甘草　橘红　款冬
费　咳随热势损益，甚于昼而差于夜。金气薄则畏阳光，恐延肺痿。仿喻西昌清燥救肺汤。
枇杷叶　炙草　杏仁霜　茯苓　桑叶　麦冬　石膏（糖炒）　阿胶
蔡（21岁）　热久伤阴，脉弦数，本宜滋养，但嗽甚则呕，胃气受戕，金失所养，渐延肺痿。议以培土生金法。
蜜半夏　炙草　北沙参　蛤壳　竹茹　麦冬　粳米　茯苓　橘红　十大功劳
薛　久咳涎沫，胃少纳，脉短，恐延肺痿。与益胃生金。
西洋参　扁豆　川贝　橘红　竹茹　麦冬　茯苓　生蛤壳　薏仁
又：肺金久虚，暑邪易侵。
西党参　茯苓　川贝　扁豆　枇杷叶　麦冬　北沙参　地骨皮　荷梗　生蛤壳
余（64岁）　咳痰消瘦，纳少便溏，肺痿大症，与培土生金。
冬术　薏仁　炙草　橘红　砂仁　半夏　扁豆　白芍　蛤壳
阙（85岁）　平素郁勃，向衰之年，厥阳司升，耳鸣咳呛，上脘窒滞不舒。近则寤不成寐，诊脉短涩虚数，阴液内亏，将交秋燥，预进清金益胃，迎其生生之气来复。恐延肺痿。
洋参　茯神　半夏曲　蛤壳　麦冬　枣仁　石决　玫瑰花露
李（94岁）　久嗽，前曾咳臭，屡经见红，渐至失音。此起自热在上焦，恐延肺痿。
麦冬　桑皮　薏仁　桔梗　枇杷汁　北沙参　川贝　茯苓　地骨皮
金（13岁）　损其肺者，益其气。
党参　茯苓　甜杏　桑皮　薏仁　上耆　麦冬　橘红　玉竹　蛤壳
岳（34岁）　经言：热在上焦，脉虚数者为肺痿。汗易泄，时恶风，肺主皮毛故也。唇口腐碎少纳，兼理阳明。
枇杷叶　玉竹　石膏（糖炒）　扁豆　茯苓　麦冬　川斛　地骨皮　白薇
王　咳呛盗汗，经云：损其肺者，益其气。
玉竹　麦冬　柏仁　川贝　党参　地骨皮　茯苓　川斛

虚损（附失血、衄血）  ***************************
陆（18岁）　劳倦寒热，温之以气，《内经》法也。
党参　桂枝　鳖甲　茯苓　生姜　首乌　炙草　丹皮　陈皮　大枣
又：前方有效。
桂枝　青蒿　鳖甲　茯苓　生姜　炙草　丹皮　当归　陈皮　大枣
许（39岁）　劳倦乏力，经曰：形不足者，温之以气。
党参　冬术　当归　桂枝　砂仁　黄耆　炙草　茯苓　香附
黄　向有漏疡，去冬失血，阴精渐耗，无力眩晕，行动数步，便欲气逆，虚象显著。
党参　麦冬　牛膝　川斛　熟地　五味　茯神　杜仲
吴　肾失封藏久矣。阴虚则阳光上亢，亢则害，承乃制，经义昭然。屡经失血，金水同治。
熟地　天冬　杜仲　川石斛　牡蛎　麦冬　湘莲　茯神
王　下虚上实，乙癸同治。
熟地　石决　川斛　女贞子　萸肉　沙苑　茯神　旱莲草
王　阴虚，滋养是矣。然纯阴之品，未能克复出精之机。宜兼益胃为稳。
生地　麦冬　川贝　绵耆　党参　扁豆　川斛　茯苓
倪　病久元神亏损，微有寒热，时或火升，不可苦寒伤胃，试思正不旺而终不降耳。拟方：
于术　首乌　归身　青蒿　大枣　茯神　党参　陈皮　生姜
又：盗汗怯冷，寒热未已，营卫交虚，此病后治法不同于初起感冒也。
于术　茯神　鳖甲　首乌　浮麦　黄耆　枣仁　牡蛎　广皮
王　下部乏力，耳鸣便艰。经云：精不足者，补之以味。
熟地　沙苑　杜仲　茯神　龟版　鱼胶　猪腰　川斛
朱　积劳伤阳，阴失其守，以致去年骤然失血。经曰：阳络伤则血外溢也。然血既去，阴必伤，时值盛夏，阴不配阳，故身觉热而不耐劳动，势所必然。诊脉颇有力，非有馀也，仲景谓之为减。胃纳甚少，亦宜柔药养之。又曰：胃为阳土，得阴自安。拙见备商。
生地　川斛　茯神　地骨皮　藕　麦冬　白芍　扁豆　料豆皮
高　劳倦乏力，面无华色。经曰：形不足者，温之以气。
归耆建中汤加陈皮。
陈　营血不充，甘温养之。
上耆　甘草　茯神　木香　冬术　当归　枣仁　大枣
周　气口脉大，身微热，恶寒不知味。治从劳倦门。
上耆　陈皮　升麻　茯苓　砂仁　冬术　甘草　柴胡　当归
朱　水亏火炎，水火未得既济之功。脉弦数，舌绛，小便艰涩。姑参造化之理，黄河之水天上来，人身则金能生水，水生则肝有制，胃有资矣。丹溪隔一治法，同一义也。若以通利之剂，当无是理。
天冬　百合　秋石　麦冬　燕窝　竹叶
又：诛伐过多，胃气太伤，不容穀食，大便溏泄，中宫乏砥柱之权。舌绛无苔，柔土少津液之布。脉来数大，非有馀也。仲圣脉法为减耳。拟《金匮》麦门冬汤益胃生津，望其安穀。
人参　麦冬　茯神　扁豆　炙草　粳米　橘红　香稻叶　建兰叶
徐（29岁）　大吐衄血併发，经旨阳络伤则血外溢也。症势至险。姑凉胃泄冲法。
犀角地黄汤加牛膝　茯苓　麦冬　泽泻　茅根　童便
陈（27岁）　左半胁背引痛，频吐紫血，终瘀之象。宜仲淳法。
山漆汁　茜草　牛膝　藕节　归须　生地　郁金　茯苓　料豆皮
冯（33岁）　失血损阴，本宜补养，但偶兼外邪，头胀鼻塞。姑与龙脑鸡苏意。
生地　桑皮　川贝　薄荷　地骨皮　玉竹　杏仁　枇杷叶
钱（19岁）　先天赋弱不充，咽乾微热，症已久延。仿钱仲阳法。
六味加麦冬　元参　另服六味丸。
宋（45岁）　脉弦数大，阴损阳浮，大便艰涩。法宜滋养。
生地　元参　芝麻　天冬　茯神　柏仁　桑叶　麦冬
杜　曾失血，脘中痛，络瘀之象。宗仲淳法。
降香汁　楂炭　延胡　郁金　红曲　归须
王（27岁）　屡曾失血损阴，髀肢痠楚麻软，下元不足有诸法宜填补合虎潜法。
熟地　虎骨　茯苓　沙参　杜仲　牛膝　黄柏　杞子　麦冬　桑枝　藕
吴（49岁）　屡失血，气逆而短，更有漏疡宿疾，填补无疑。但胃纳少，寒热无期，治非易治。
熟地　紫石英　沉香汁　青蒿　藕节　麦冬　北沙参　茯苓　丹皮　糯稻根须
何（63岁）　右半腹蠕动，饥则剧。治从建中。
小建中汤加归身　杞子　牡蛎　茯神　沉香
徐（32岁）　酒客寒热，目黄溲赤，呕吐紫血，脘痛。络瘀之象。兼之湿热。症属两歧。以意图之。
川郁金汁　黑栀　茵陈　半夏曲　泽泻　紫降香　山楂　赤苓　橘红　红曲
马（24岁）　自服皂荚子，辛开太甚，肺失其合，且久恙元虚。姑与益胃生金法。
麦冬　扁豆　干百合　骨皮　生蛤壳　玉竹　川贝　款冬花　桑枝
朱（11岁）　先天不足，耳失其聪。
生地　杞子　山药　远志　磁石　石决　茯苓　菖蒲
徐（46岁）　泻冲治衄，是景岳法。然纳穀减少，以和阳益胃。
生地　川斛　茯苓　阿胶　藕汁　白芍　牛膝　陈皮　扁豆
尤（38岁）　调补真阴，以充髓海。
熟地　杞子　鹿角霜　杜仲　山萸　当归　鹿角胶　川斛
过（65岁）　茹素内热，心阳独炽。
细地　金斛　麦冬　料豆皮　竹心　山栀　茯神　生草
张（34岁）　微寒热，频作无时，阳维为病。
归身　白芍　细地　甘草　白薇　丹皮　桂木　生姜　大枣
朱（36岁）　嗜酒伤肺，屡失血，咽痛、痰黏作渴，阴津不主上奉，恐延损门。
炒生地　知母　麦冬　人中白　枇杷叶　元参　贝母　霍斛　鸡子清
吴（22岁）　久恙渐至形瘦肉削，咳呛，损及中州，坤厚日馁。理属难愈。
党参　茯苓　扁豆　砂仁　桔梗　白芍　于术　甘草　山药　薏仁　川贝　香稻叶
岳（56岁）　胃不思谷，损门最为可虑。
洋参　麦冬　沙参　扁豆　茯苓　川石斛　白芍　橘红　香稻叶　藕
朱（56岁）　呕见紫黑血，脘中痛，平素好饮热酒。丹溪云瘀留胃口有诸。
旋覆花汤加归身　川金　山楂　红曲　桃仁
曹（25岁）　失血屡发，发则盈碗，此冲阳升逆过胃，胃为都会之地，故见端若此也。但气上少纳，胃食颇钝，中乏坐镇之权，恐交节反复甚易耳。
洋参　上耆　茯神　白扁豆　棋子青铅　麦冬　熟地　川斛　地骨皮　十大功劳
陈　交大节，阴虚阳升，血症复发，每于戌亥为多。龙相少藏，血随气上也。诊脉芤弦，填下摄纳为主。
炒生地　阿胶　牛膝　川斛　茯苓　龟版　牡蛎　青铅　扁豆　藕节
倪（16岁）　远行劳倦，两经失血，时或腰楚，内伤之象。
六味加牛膝　杜仲　猪腰子
朱（34岁）　损其肺者，益其气。
党参　茯苓　麦冬　川贝　上耆　橘红　蛤壳　地骨皮　白元米汤煎。
杜（17岁）　盗汗乏力，补养固卫。
生耆　牡蛎　茯神　冬术　浮麦　柏仁　地骨皮　枣仁　白芍
吴（28岁）　热久，寝食如常，起自下肢，与壮水之主。
知柏八味煎服。
丁（28岁）　内伤不足，寒热无期，盗汗颇多。
上耆　首乌　川斛　牡蛎　白芍　茯苓　枣仁　煨姜
胡（18岁）　阳络伤则血外溢。
生地　川斛　茜草　茯苓　童便　牡蛎　白芍　藕节　扁豆
丁（27岁）　漏疡暗耗久矣，封藏不固，正涉地气司升之候，络血沸腾，咳呛不已，兼之滑泄，或为盗汗，脉芤细数，皆是咎征。
炒生地　北参　牡蛎　茯神　藕节　龟版　麦冬　川斛　茜草
陆（27岁）　脉濡细，阴虚及阳，身热消瘦，汗出已多，卫不固，虑其损怯。
上耆　茯神　生地　五味　淮麦　麦冬　枣仁　白芍　柏仁　南枣
吴（31岁）　鼻衄不止。宗仲景当从冲脉治。
大补阴丸加丹皮　血馀　川斛　牛膝　藕节
孙　大鼻衄，兼行浊道为吐。始于泻冲法，兼以镇逆。
大补阴丸加牛膝　牡蛎　紫石英　川斛　扁豆　侧柏汁
赵（14岁）　童真衄血，赋卑不充。
炒生地　山药　牛膝　丹皮　藕节　料豆皮　茯苓　麦冬　泽泻　另服六味丸四两。
黄　向有漏疡，去冬失血，阴精渐耗，无力眩晕，行动数武，便欲气逆，虚象显著。
熟地　麦冬　茯神　川斛　党参　苁蓉　五味　牛膝　杜仲　砂仁
张　血行清道为衄，甚至精明穴。向曾牙宣，体质阴亏，阳光易亢，平补三阴。
六味加阿胶　牡蛎　陈皮　侧柏叶
翁　恙久阴阳偏胜，正值经行，水愈亏而阳越亢，热势转甚，腰楚怯弱，良有以也。年逾五旬，冲任不固，八脉交损，以致见象非一。脉形虚芤带数。总以和阳育阴为要。
细生地　女贞　牡蛎　茯神　杜仲　金石斛　旱莲　白芍　枣仁　藕
又：前方颇觉安适，然阴虚阳浮，未见克服，便为之损。本胃纳少振，所谓精生于穀，亦有生长之机。俟一阴来复，如何。
三才汤加茯神　金斛　牡蛎　玫瑰露　枣仁　白芍　女贞　藕
顾　耳失其聪，平补三阴。
六味丸加川斛　磁石　细石菖蒲汁
顾　热不止，起于涌泉，下午入夜则剧，经断，脘痛时呕，脉来虚数，劳损见端，草木难期速功。
香附　郁金　熟地　金斛　茯苓　丹皮　陈皮　砂仁　十大功劳　益母膏
潘　足肿枯瘦，麻木不仁，脊驼肋突，经来复断，先天精血不充，损症难愈。
熟地　桂枝　牛膝　当归　杞子　猪脊髓　鳝血炒桑枝　虎骨
蔡（41岁）　《难经》云：阳维为病苦寒热，此之谓也。平素奇经不固，兼之肝气，治宜两顾。
当归　丹皮　白薇　沉香　香附　湘莲　鹿角霜　白芍
张（32岁）　失血后，心痛彻背。与育阴和阳。
生地　参三七　茜草　川斛　郁金　料豆皮　茯苓　麦冬
华　腰楚颇重，议以补肾。
熟地　杜仲　当归　川断　沙苑　川斛　茯苓　胡桃　另服青娥丸二两。
张（52岁）　脏躁欲哭，咳呛咽乾。宗仲圣法。
炙草　知母　红枣　玉竹　川贝　茯神　麦冬　淮麦
顾（64岁）　右一侧眠，气虚之征。
党参　炙草　茯苓　蛤壳　麦冬　五味　橘红　川贝
陈（29岁）　脉左搏大，阴虚阳浮，以致鼻衄走阳，上下耗损，势非轻浅。
炒熟地　牡蛎　杜仲　茯苓　龟版胶　萸肉　川斛　莲须　菟丝子
毕　失血损症，滋养是矣。胃少纳穀，频欲呕吐，子病及母为难治。经伤咳呛，骨蒸微热盗汗，脉数，见象甚著。
党参　半夏曲　茯苓　青蒿　左秦艽　麦冬　陈黄米　金斛　鳖甲　炒乌梅
刘（25岁）　虚体不耐劳，行动则气易逆，时或梦遗火升，素患血症，理宜填纳。下体湿疡，议先平补。
六味丸加盐水炒川柏　杜仲　黑壳莲

遗精  ***************************
谢　阴精易泄少藏，耳为之苦鸣。
熟地　萸肉　山药　杜仲　天冬　杞子　牡蛎　沙苑　茯神　菟丝　鰁鱼胶　桑螵蛸
吴　病后不复，精关不固。
熟地　龙骨　茯苓　五味　鰁鱼胶　川斛　牡蛎　菟丝　沙苑　湘莲
陈　梦遗连发，阳升又经失血，幸中州无故。壮水摄纳，子母兼顾。
大补阴煎加牡蛎　北沙参　川斛　麦冬　青铅　茯神
钱　封藏不固，滑泄频频，肾脉上循喉咙，呛咳失音，良有以也。
生地　川贝　上耆　麦冬　党参　扁豆　茯神　川斛
程　血去阴伤，且兼梦遗，虚阳易动。宜介类潜之。
龟版　熟地　杜仲　川斛　金樱子　牡蛎　山药　湘莲　芡实　猪脊髓
王　真阴太亏之体，涉四月阳升之时，病之不愈，固无足怪，然浊转加而精关不固，最为变剧之端，颇属棘手。姑拟人参固本丸为主，望其转机为荷。
人参固本加五味　山药　川斛　黑壳莲子
过　便后带积，左半腹痛，觉气坠而欲大便，知其清阳不升，肝脾同病也明矣。且兼梦遗，胃不思纳，亦由气分太泄，所以精关不固，肾中阳衰，胃阳亦不振矣。议与脾肾同治，宗仲淳意。
于术　炒枯砂糖　穀芽　湘莲　荷叶　生菟丝　白芍　茯苓　陈皮　砂仁
薛　症经四载，初因白浊，继而梦遗，后复无梦而泄，关锁迨废，肾失封藏，殊可虑也。
熟地　龙骨　益智　杜仲　桑螵蛸　萸肉　牡蛎　川斛　芡实　金樱子
华　淋浊梦遗，为肾失封藏，龙火易动。宜壮水潜阳固摄。
熟地　杜仲　茯苓　川斛　菟丝子　湘莲　牡蛎
过　肝肾阴亏，封藏失职，脉象微弦，风阳易亢。治从乙癸同源之治。
生地　茯苓　女贞　黄菊　川斛　杜仲　杞子　湘莲
朱　脾不能运，肾失封臧，相阳易动，大便燥涩，水固亏而滋腻难投，脾恶湿也。然理脾碍肾，用药颇难，以意为主。
霞天胶　炒于术　茯神　杜仲　建莲　醋香附　淮山药　柏仁　川柏　砂仁　猪脊髓
又：前方颇安，胀得宽而馀沥未已。肝主疏泄，肾失封藏，最难参合。立方颇为不易。
霞天胶　炒于术　杜仲　川斛　黄柏　煨木香　茯神　香附　牡蛎　湘莲　猪脊髓
张　肝脾之气不和，少腹攻触作楚，又经梦泄，肾真不固，尤为吃紧处矣。大便稍干，胃气略开，此为休征。脉濡小，尺部微弦。协和肝脾，兼摄下焦。
人参　于术　茯神　木香　砂仁　益智　菟丝　湘莲　白芍　玫瑰露
孙　症经数载，或差或剧，中年肾真不固，开合之机废。宗丹溪法。
大补阴煎加川斛　茯苓　杜仲　秋石　车前
徐（53岁）　交节龙相少藏，又经梦泄。脉象濡弦。填阴摄固奚疑。
大补阴煎加茯苓　菟丝　杜仲　五味　牡蛎　湘莲
王（21岁）　梦遗损阴，又曾失血，下虚上实，腰楚眩晕。乙癸同源主治。
炒熟地　石决明　川斛　女贞　萸肉　沙苑　茯神　旱莲草
陆（30岁）　下虚则眩，肾失封藏。
六味加石决　杜仲　牡蛎　湘莲
华　肾失封藏。
熟地　萸肉　杜仲　湘莲　芡实　金樱子　龙骨　牡蛎　川斛　砂仁　另服威喜丸。
陈（37岁）　大鼻衄不止，兼之滑泄。此肾失封藏，厥阳上冒，最为重要。
大生地　龟腹版　牡蛎　川斛　芡实　建莲　白芍　茯苓　料豆皮　侧柏叶
陈（20岁）　封藏不固，阴失其守，阳旷其卫，盗汗渐热，曾经痰血，损怯渐著。
生地　党参　茯神　川斛　玉竹　地骨皮　杜仲　十大功劳叶
华（19岁）　脐左动气筑筑，盗汗梦遗，皆肝肾下虚使然。
熟地　牡蛎　沙苑　杜仲　川斛　湘莲　紫石英　柏子仁　茯神　砂仁
曹（35岁）　梦遗久而滑泄腰楚，肾失封藏，理宜固摄。兼之肝胃积饮，发则口甜脘闷，佐以交感丹。
熟地　牡蛎　茯神　菟丝　香附　陈皮　杜仲　湘莲砂仁
朱（34岁）　复因嗔怒动肝，相火寄旺，翕然妄动，精泄莫制。经旨乙癸同源，潜阳固摄。
大补阴煎加牡蛎　茯神　菟丝　砂仁　淮药　五味　建莲
徐（34岁）　症因惊恐而作，惊则伤心，恐则伤肾，心肾失交，故多梦悸动，精关淋沥，脉虚弦涩。治宜摄固。
枯熟地　萸肉　山药　茯苓　五味　菟丝　牡蛎　建莲　杜仲　另服孔圣枕中丹。
陈（22岁）　固摄精关，复方之制。
丸方：生地　杜仲　牡蛎　淮药　茯苓　菟丝　龙齿　萸肉　沙苑　五味子　桑螵蛸　猪脊髓　建莲　龟版　鱼胶

淋浊  ***************************
陆（36岁）　淋浊妨溺，通补兼施。
大补阴合导赤散加茯苓　菟丝
王（37岁）　内热腰楚，血淋。
六味加龟版　牡蛎　杜仲　侧柏叶
叶（26岁）　浊后溲频馀沥，茎中痛，症延已久。议壮水摄固。
六味加杜仲　龟版　川斛　秋石
钱　去冬滞下，湿热不清，逗留二腑，早间大便黏腻，小溲不爽，势欲淋浊，由操劳失分。清浊分理，开中为先。
萆薢　生于术　陈皮　枳壳　海金砂　益智　茯苓　泽泻　车前
徐　淋浊茎中痛，上为目疾，肝肾虚火上升。先以导赤法使其下降。
导赤散加丹皮　茯苓　川斛　青盐　料豆皮
万（17岁）　溲色白而痛。议以湿热治例。
川楝子　茯苓　木通　丹皮　陈皮　川柏　萆薢　细生地　黑山栀
王（52岁）　浊结而精窍觉动，亦属肾气下泄。仍宜固摄方。其溲便不清，兼调溺窍，通补兼施为是。
熟地　龟版　沙苑　鱼胶　莲须　川斛　木通　草梢　青盐
丁（15岁）　精未满而浊下不止，经旨肾司收藏，又中气不足之谓欤。始拟平补三阴，遵薛氏法。
六味加于术　建莲　另服威喜丸四两
徐（26岁）　经云：肾者主水，受五脏六腑之精而藏之。今则封藏失职，水渐亏而火渐亢，斯百病生矣。诊脉颇弦，长沙脉法为之减也。甚至遗滑无度，将有淋浊之虑，最难图治。拙见以壮水为主，俾得水火无偏胜之忧，斯阴平阳秘，始克有济耳。静养维持，尤宜加意于药石之先。
熟地　龟版　萸肉　山药　杜仲　石莲　龙骨　牡蛎　川斛
金（27岁）　相阳内亢，溲赤茎中痛，已及年馀，议宗丹溪法。
大补阴合导赤加茯苓　秋石
鲁（28岁）　白浊三月不止，而溲不痛。宜平补固摄。
六味加牡蛎　川斛　杜仲　白螺蛳壳　威喜丸
杨　血淋延久，真阴大伤，溲数而馀沥作痛。以泻南补北，壮水制火。
大补阴丸加茯苓　甘草　秋石　泽泻　料豆皮
岳（50岁）　淋浊作楚，通摄并济。
鲜生地　木通　知母　川柏　杜仲　茯苓　草梢　菟丝　陈皮　秋石
华（46岁）　腰楚血淋，溲痛。通补兼施。
大补阴煎加木通　草梢　琥珀　杜仲　料豆皮
王（72岁）　劳倦伤肾，血淋未已，风阳上旋，头晕，牵掣痛楚。宜乙癸同治。
生地炭　木通　草梢　女贞　黄菊　石决明　阿胶　川斛　白毛夏枯草　丝瓜络　雪羹汤代水。
过（36岁）　劳力伤肾，湿气下注为浊。
炒生地　知母　黄柏　草梢　杜仲　木通　竹叶　茯苓　萆薢
虞（50岁）　阴虚龙相少藏，淋浊淹延不止。
大补阴煎加萸肉　淮药　茯苓　菟丝　湘莲　秋石
谢（56岁）　淋为冲任内伤，痛在少腹，二便均不通爽，固涩未稳。
乌贼骨　丹参　阿胶　龟版　川柏（酒炒）　茜草　黄芩　杜仲　车前　秋石
又：淋久渐欲闭癃，气下坠，朝轻暮重，得暖稍适者，阴中之阳不振。故徒恃滋填无益也。
补中益气加东垣滋肾丸
又：前方益气升阳，闭癃气坠均减，少腹痠楚，究是冲任内伤。仍前法加减。
补中益气加杞子（青盐炒）　猪脊髓
薛　先曾血淋，继则溲浊，肾阴固亏，脾元亦弱，故食后不运而疮痍，此可征也。正值湿土司令，入夜微热盗汗，脉虚，最易延入损门。仿立斋先生治意。
六味去萸肉加于术　川斛　益智　萆薢　另服威喜丸。
胡（27岁）　水亏龙相少藏，败精阴窍，固有诸矣。然屡投辛香走窍，关闸渐驰，溺仍不利，开合之机失职。法宜通摄兼施，斯为王道。
大补阴煎加木通　草梢　远志　琥珀　秋石　料豆皮另服东垣滋肾丸。
徐（35岁）　脉弦为减，长沙之旨也。火升口乾，阴精少奉，总由淋沥暗耗，故未能骤期速动。
三才汤加鰁膏　川斛　龟版　白螵蛳壳　沙苑　杜仲　川柏　另服威喜丸。
邹（29岁）　淋浊如膏，两月不愈，溲后仍痛。此内伤劳倦，湿热不清。
党参　白术　茯苓　萆薢　泽泻　车前　麦冬　草梢　黄柏　秋石
周（23岁）　右髀股筋挛作痛，几及三月，渐延白浊，溲便不利，此肝肾内伤，湿热下注，脉形虚数，口乾怯弱，殊非轻浅。
萆薢　黄柏　木瓜　虎骨　木通　车前　知母　牛膝　陈皮　桑枝
徐（16岁）　溲赤混浊，恐延血淋。
导赤散加萆薢　丹皮　川柏（酒炒）　料豆皮
胡（64岁）　溲浊如疳，老年气液下脱，膏淋重症。不可轻视。
六味丸加上耆　菟丝　川斛　威喜丸
奚（60岁）　滋养脏阴，通泄火腑。
大生地　龟版心　知母　川柏　秋石　茯苓　猪脊髓　车前子
曹（66岁）　高年血淋气坠，大便常溏泄。仿补中益气法。
上耆　冬术　茯苓　炙草　醋升麻　醋柴胡　白芍　地榆　陈皮　藕
马（27岁）　淋浊肿痛，湿火下流。
大生地　龙胆　车前　泽泻　知母　川柏　茯苓　萆薢　草梢
金　素患淋浊，肾阴亏乏久矣。湿邪下注，海底结痈之象。舌苔滑腻，脉形弦数，见象一斑。经云：阴虚者，阳必凑之。至阴之地，龙相所居，泻南补北，莫如丹溪探本之道也。
生地（砂仁炒）　败龟版　黄柏　知母　赤苓　泽泻　陈皮　丹皮　苡仁　血珀　海金砂
任（45岁）　淋浊如泔，月馀不止。《灵枢》云：中气不足，溲便为之变也。
四君子加川斛　牡蛎　菟丝　益智　泽泻　湘莲
华（49岁）　血淋，结块色紫，艰涩难忍。与李濒湖治柳桥之症颇似，姑仿其意。原方用虎杖散，今人不识此草，以杜牛膝代之。
琥珀　归尾　赤芍　瞿麦　韭根须　料豆　丹参　木通　车前　杜牛膝根（细打煎好，另入麝香少许）
计　白浊溲痛。
大补阴煎加木通　车前　生草梢　淡秋石
黄　白浊溲痛，先通火腑。
导赤散加知母　茯苓　川柏　秋石　车前
朱（32岁）　小便频数不楚，法宜固摄。
熟地　萸肉　川柏　龟版　杜仲　淮药　川斛　蛤壳　桑螵蛸
诸（53岁）　痛淋赤块，先曾腹满，气血郁痹。议以通腑。
导赤散加血琥　茯苓　料豆皮　车前
徐（23岁）　血淋腰楚，宜通火腑，补水脏。所谓泻南补北也。
大补阴煎加草梢　茯苓　木通
钱　小便带红，兼清营分。
导赤散加萆薢　茯苓　于术　通草　丹皮　泽泻　木香　砂仁
又：丸方：
六味丸加于术　洋参　木香　萆薢　车前　川柏　蜜丸。
华（26岁）　掌心为劳宫心之荥穴，烦热已久，小溲不清。仿火府丹。
火府丹加麦冬　黑栀　茯神　莲子

痿  ***************************
冯（42岁）　痿躄软麻，脘闷气壅，大便不爽，脉象中阳不运。仿胸痹法，亦独取阳明之义也。
瓜蒌仁　薤白头　桂枝　枳壳　上沉香　牛膝　当归　陈皮　桑枝
陆（55岁）　足恶寒，痠麻无力，大便燥结口乾。仿虎潜法。
熟地　虎骨　川柏（酒炒）　牛膝　锁阳　当归　戟肉　桂枝　淮药
顾（45岁）　惊蛰节候，地气司升，素体水不涵木，木能生火化风，神魂由是少安，筋骨为之不利，痛兼腰脊髀股者，其咎可知。自述得寐则适，经言，不卧则血归于肝，水能生木之谓也。乙癸同源，交合坎离。
阿胶　生地　鸡子黄　朱茯神　枣仁　远志　川斛　川断　沙苑　广皮白　桑枝（鸭血拌）
陈　痿躄不坚，经言独取阳明。而脾虚湿胜之体，疮痍愈。以意为主。
四君子加虎骨　萆薢　桑枝　黄柏　苡米　木瓜
朱（61岁）　口苦舌黄黑，脉濡数，嗜酒中虚，湿胜化热，渐延痿躄，非轻象也。
生洋参　金石斛　麦冬　花粉　茯苓　泽泻　苡仁　陈皮　麋　草
又：前方颇适，仍宗经法。
生洋参　麦冬　泽泻　萆薢　麋　草　茅根　酒淡芩　白术
钱（41岁）　填补通痹，上部小效，仍寒热而热减不舒。考古法有治痿独取阳明之论，以阳明主束筋骨而利机关也。兼以丸药缓调。
茯苓　益智　上耆　巴戟　砂仁　川斛　木瓜　桂枝　萆薢　威喜丸　虎潜丸

肠痹  ***************************
张　前议温润宽畅，仍未大便，似有欲便不得之势。且云肢麻畏寒，明是阳气衰弱，失司旋转。其胁痛且喜温暖则适，尤属可征。六腑为阳，以通为用，胃宜降和，自然之理也。症因频经呕吐，胃气逆行，失血之后，幽门广肠则燥，愈燥则愈结，最难取效者，缓以图之。如济川并五仁、通幽，皆王道治法。未敢险峻耳。
苁蓉　当归　牛膝炭　柏子仁　麻仁　松仁　枳壳　苏子　新会白
三剂后大便下。
沈　纳穀稍可，大便燥坚，液枯欲结之象。
白蜜　半夏　当归　柏子仁　牛膝　枳壳　橘红　苏子　郁金　竹沥　姜汁
周（29岁）　劳动伤阴，肛门火燥，大便不爽。议与清滋。
大补阴丸加麦冬　槐米
周（51岁）　二便不爽，经云：九窍不和，肠胃之所生也。
麻仁　桑叶　杏仁　芝麻　蒌仁　木通　枳壳　车前　川朴
顾　脉仍革，右为甚。肠痹症也。
鲜生地　归须　牛膝　麻仁　杏仁　沉香汁　川朴　柏子仁
裴　操持过度，心肾不交，饥不能食，大便艰涩，皆津液内亏，阳明失司。出纳图治非易。
苁蓉干　制洋参　茯神　牛膝　枣仁　乌芝麻　柏仁　麦冬
又：六日不更衣，胃腑失司下行，脉象短涩，液亏之象。法宜温润。
苁蓉　牛膝　火麻仁　郁李仁　乌芝麻　当归　麦冬　柏子仁　茯神
仍服天王补心丹，参汤送下。
又：得大便不爽，形气衰弱，尺脉尤虚，殊为可虑。拟方商正。
大苁蓉　人参　茯神　牛膝　柏子仁　沉香汁　紫石英　麦冬　五味　坎炁　天王补心丹
又丸方：人参　生地　当归　元参　天冬　丹参　枣仁　茯神　麦冬　远志　柏子仁　蜜丸　朱砂为衣。淮麦、南枣汤下。
刘（47岁）　木乘胃土，䐜胀，大便不爽。恐延肠痹。
蒌皮　桑叶　乌芝麻　枳壳　腹皮　青皮　陈皮　白芍　半夏　沉香　乌药汁
冯（39岁）　气滞脘痞，大便不爽。肠痹例治。
香附　郁金　枳壳　紫菀　沉香汁　神麴　瓜蒌　杏仁
胡　痢后肠痹，咳嗽不大便。
杏仁　枳壳　橘红　腹皮　蒌皮　桔梗　麦芽　桑皮
朱（56岁）　二便艰涩，气坠不爽，症已久延，经言肾开窍于二阴。治从此义。
大苁蓉　枳壳　淡秋石　茯苓　陈皮　炒柏仁　当归　车前子
朱（35岁）　木郁水亏，气坠涩痛，溲不利而大便燥。症延四载，不易图治。
生地　丹皮　当归　胆草　木通　柴胡　山栀　白芍　车前
钱　服润燥宽畅，得大便而少腹之胀满不减，痰多纳少，脘痞脉短，色夺消瘦，与胃实腑病有间矣。仿济川煎合肠痹例。
胖苁蓉　牛膝　桑叶　柏仁　麦芽　当归　枳壳　芝麻　杏仁
余　肾司二便，出纳之权废弛，大便燥坚，小溲不禁。高年治在命门。
炒熟地　当归　五味　苁蓉　杞子　补骨脂　柏仁　黑芝麻

癃闭  ***************************
王（59岁）　膀胱不利为癃，已经一载，据述劳动则剧。总由天乙亏损，以致机关不利，肾司二便也。与东垣滋肾法。
知母　肉果　黄柏　菖蒲　韭根须
又：据述晨起稍通，得暖稍适，膀胱之气不化。仍用东垣法。
知母　黄柏　肉桂
吴（56岁）　溲不利，茎中痛。
导赤散加知母　黄柏　车前　滑石　瞿麦
华　延症一月，脉象小数，非实火也。宗经旨泻南补北。
大补阴合导赤散加茯苓　菖蒲　萆薢　秋石
张　经云：膀胱不利为癃，气化则能出矣。少腹满，溲色赤，湿热蕴结奚疑。苔腻作渴，脉形小数，正气渐亏，恐多变幻，不可轻视。
西珀　滑石　赤苓　泽泻　车前　竹叶　猪苓　木通　生草　黑栀　通草煎汤代水。
周（41岁）　膀胱不利为癃。
瞿麦　木通　金铃　生地　菖蒲汁　车前　金沙　茯苓　泽泻　草梢
一剂稍通，所下溺色白腻。照原方加飞滑石，去生地。
俞（51岁）　湿体气化不及州都，小便欲出未能，腹中漉漉，恐延膨满，理势非也。但兼牙宣，行动乏力，肾关出纳废弛。参东垣法。
东垣滋肾丸（二两）
陈（50岁）　癃闭稍通，未能畅达，且有肝气，最宜疏泄，苦辛是议。
金铃子　木通　沉香汁　枳壳　车前　两头尖　吴萸　归须　柏仁　麻仁　韭根须　另服滋肾丸
又：泄肝通腑，仅获小效。《内经》云：膀胱不利为癃。素性嗜酒，聚湿生热，且骤起属热，大便亦闭，今溲下赤涩微痛，此痛乃瘀浊欲泄奚疑。
木通　细生地　草梢　金铃子　滑石　瞿麦　车前　川连（吴萸炒）
许（26岁）　骤然癃闭，二腑皆痹，起自腹痛支满，肝失疏泄。苦辛是议。
吴萸　归须　郁李仁　山栀　麻仁　木通　金铃　枳壳　车前　六一散　韭根须　两头尖
